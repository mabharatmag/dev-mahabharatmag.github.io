<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>schooledunep</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font3 style="padding-left: 15px;">সরকারি উদ্যোগেই শিক্ষাকে মুনাফা লোটার বাজার তৈরী 
    </font3><br>
    <font4 style="padding-left: 15px;">রাধাপদ দাস</font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        
        <p style="text-align: justify; padding: 15px;"> 
        জার্মান সম্রাট বিসমার্কের পর কাইজার উইলিয়ামের সময়কালে ১৮৯০ সাল নাগাদ জার্মানি তাদের দেশের সমস্ত নাগরিক কে শিক্ষিত করতে সমর্থ হয়েছিল। জার্মানি ১৮৪৮ সালে রাজতন্ত্রের পতন ঘটিয়ে প্রায় ৪২ বছরের পুঁজিবাদী শাসনে অত্যন্ত দক্ষতার সাথে কাজ করে এই সাফল্য পেয়েছিল। তার ও ১৩০ বছর পার হয়ে এসেছি আমরা,যদি দেশের স্বাধীনতার সময়কাল থেকে ও হিসাব করি তাহলেও ৭০ বছর অতিক্রান্ত, কিন্তু দেশের প্রায় ২৫% মানুষ ( প্রায় ৩৫ কোটি) এখনো অশিক্ষার অন্ধকারে। জার্মানী ও ভারত পৃথিবীর দুটাই পুঁজিবাদী দেশে কিন্তু শিক্ষার চরম বাস্তব অবস্থার যে বিরাট পার্থক্য এই পরিসংখ্যান থেকে আমরা জানতে পারছি। অর্থাৎ আমাদের দেশের শাসক পুঁজিপতি শ্রেণি কখনই চায় নি দেশের সমস্ত মানুষ শিক্ষার সুযোগ পাক। এরা সবসময় চেয়েছে দেশের মানুষকে শিক্ষা দেওয়ার নাম করে কতটুকু টাকা তাদের থেকে আত্মসাৎ করে নেওয়া যায়। কারণ তাদের কাছে শিক্ষা হচ্ছে এমন একটি পণ্য যার বাজার মূল্য সমস্ত পণ্যের থেকে বেশী। তাই শিক্ষার মতো এই গুরুত্বপূর্ণ পণ্যকে যদি বাজার জাত করা যায় তাহলে স্বাভাবিক ভাবেই লাভ ও বেশী হবে। পুঁজিবাদী ব্যবস্থায় বাজার অর্থনীতির এটাই হচ্ছে মূল কথা। এই তত্ত্বকে ভিত্তি করেই ভারতের ও শিক্ষা ব্যবস্থা বাজার জাত করা সরকারের এখন প্রধান লক্ষ্য। কিভাবে এই লক্ষ্যে সরকার এগাচ্ছে তা আমি কিছু পরে আলোচনা করে দেখাবো। <br>
        “জাতীয় শিক্ষার চরিত্রধর্ম হল এই যে, শিক্ষা হবে অবৈতনিক। শিক্ষাকে যেন অর্থ-নির্ভর হতে না হয় । সূর্য যেমন সকলকে সমানভাবে কিরণ দেয় এবং বৃষ্টির ধারা যেমন সবার জন্য ঝরে পড়ে, শিক্ষাও তেমনি সকলের জন্য সহজলভ্য হবে”। গান্ধীজীর মতো মানুষ দের এই ভাবনার দ্বারা প্রভাবিত হয়ে স্বাধীনতা পরবর্তীকালে ভারত সরকারের পক্ষ থেকে প্রথমিক ভাবে শিক্ষার প্রসারের জন্য যে উদ্যোগ নেওয়া হয়েছিল তার ফলেই সরকারি উদ্যোগেই শিক্ষার প্রসার বৃদ্ধি পেয়েছে। স্বাধীনতা পরবর্তীকালে প্রায় দুই দশক ভারতের যে টুকু শিক্ষা ব্যবস্থা পরিচালিত হত তার পুরোটাই প্রায় সরকারি উদ্যোগে। কিন্তু এর পরবর্তীকালে সরকারী শিক্ষা ব্যবস্থার পাশাপাশি বেসরকারী শিক্ষা ব্যবস্থার প্রসার ঘটতে থাকে।  ১৯৭৯ সালে ভারতের বেসরকারী শিক্ষার হার ছিল মাত্র ৩.৪%, ১৯৯৮ সালে এই সংখ্যাটা বেড়ে দাঁড়ায় ৯.২%, ২০০৮ সালে ১৮.২% এবং ২০১৭ সালে তা বেড়ে দাঁড়িয়েছে প্রায় ৪৯%। যেখানে বেসরকারী স্কুলে ছাত্র-ছাত্রীর সংখ্যা ১২ কোটি এবং বেসরকারী স্কুলের সংখ্যা ৪.৬ লক্ষ। সেখানে সরকারী স্কুলে ছত্র-ছাত্রীর সংখ্যা প্রায় ১৩.১ কোটি এবং স্কুলের সংখ্যা ১০.৯ লক্ষ । সরকারী স্কুলের থেকে বেসরকারী স্কুলের সংখ্যা প্রায় অর্ধেকের ও কম কিন্তু ছাত্র-ছাত্রীর সংখ্যা সেই তুলনায় অনেক বেশী। <br>
        উপরের আলোচনায় আমরা দেখতে পেলাম যে সময়ের সঙ্গে সঙ্গে কিভাবে বেসরকারী শিক্ষার প্রভাব বৃদ্ধি পাচ্ছে। এই বেসরকারী শিক্ষার প্রভাব  প্রাথমিক শিক্ষার থেকেও উচ্চতর ক্লাশের ক্ষেত্রে এই বৃদ্ধির সংখ্যা অনেক বেশী। নিচের পরিসংখ্যান থেকে তা আমরা দেখে নেবো। ২৩ শে জুলাই ‘টাইমস অফ ইন্ডিয়া’ তে প্রকাশিত তথ্য অনুষারে প্রাথমিক শিক্ষার ক্ষেত্রে সরকারী স্কুলে ছাত্র-ছাত্রীর সংখ্যা যেখানে ছিল ৫৬.৭%, বেসরকারী স্কুলে এই প্রাথমিকে ছাত্র-ছাত্রীর সংখ্যা ছিল ৪৩%। উচ্চপ্রাথমিক স্তরে  সরকারী স্কুলে ছাত্র-ছাত্রী সংখ্যা  ছিল ৫৫.৭%, সেখানে বেসরকারী স্কুলে ছাত্রছাত্রীর সংখ্যা ছিল ৪৪%।  মাধ্যমিক স্তরে সরকারী স্কুলে ছাত্র-ছাত্রীর সংখ্যা ছিল ৪২.২%, বেসরকারী স্কুলের ছাত্র-ছাত্রীর সংখ্যা ছিল ৫৫.২%। আর সবশেষে উচ্চমাধ্যমিক স্তরে দেখে নেবো  এর বাস্তব চিত্র কেমন ছিল। যেমন উচ্চমাধ্যমিক স্তরে সরকারী স্কুলে ছাত্র-ছাত্রীর সংখ্যা ছিল ৩৬.১%, সেখানে বেসরকারী স্কুলে ছাত্রছাত্রীর সংখ্যা ছিল ৬৫.৫%। অতএব আমরা দেখতে পাচ্ছি যত প্রাথমিক স্তর থেকে উচ্চ স্তরের দিকে যাচ্ছে সরকারী শিক্ষার থেকে বেসরকারী শিক্ষার প্রভাব বেশী করে বাড়ছে। ক্রমশ উচ্চ স্তরের দিকে বেসরকারী শিক্ষার প্রভাব বৃদ্ধির পেছনে বিশেষজ্ঞ দের অভিমত হল যে এক্ষেত্রে তুলনামূলক ভাবে কম টাকা ইনভেস্ট করে বেশী টাকা মুনাফা লোটা যায় সেই জন্য উচ্চশিক্ষার ক্ষেত্রে বেসরকারী শিক্ষা প্রতিষ্ঠানের এত বেশী রম রমা। উপরের এই পরিসংখ্যানের ভিত্তিতে আমরা দেখে নেবো  সামগ্রিক ভাবে শিক্ষার পেছনে সরকারী ও বেসরকারী ক্ষেত্রে ব্যয় বরাদ্দ কেমন হয় এখন আমরা সেই বিষয়ে আলোক পাত করার চেষ্টা করব। আমরা আগেই দেখেছি যে মোটা মুটি ভাবে বিদ্যালয় শিক্ষার ক্ষেত্রে সরকারী শিক্ষার আঙ্গিনায় প্রায় ৫১% আর বেসরকারী শিক্ষার ক্ষেত্রে এই পরিংখ্যান টি প্রায় ৪৯%। এই ৫১% ছাত্র-ছাত্রীর  শিক্ষা পরিচালনা করার জন্য সরকারের ব্যয় হয় ৯০ হাজার কোটি টাকা সেখানে বেসরকারী শিক্ষা প্রতিষ্ঠান গুলি সাধারণ মানুষের কাছথেকে পকেট কেটে আদায় করে ৬.৪৩ লক্ষ কোটি টাকা। অতএব সরকারী শিক্ষার থেকে বেসরকারী শিক্ষার ব্যয় বরাদ্দ প্রায় সাড়ে ছয়গুন বেশী। এই শিক্ষা ব্যবস্থা পরিচালনার ক্ষেত্রে ব্যায়বরাদ্দের একটা ভাল পরিমান টাকা খরচ হয় শিক্ষকদের বেতন দিতে গিয়ে। কিন্তু আমরা প্রত্যেকেই যারা শিক্ষার সাথে মোটা মুটি সামান্য হলেও যুক্ত এবং খোঁজ-খবর রাখি তারা ভালকরেই জানি একজন সরকারী স্কুলের শিক্ষক যা বেতন পান বেসরকারী স্কুলের শিক্ষক তার অর্ধেক ও পান না। যতটা সম্ভব কম টাকা বেতন দিয়ে বেসরকারী শিক্ষা প্রতিষ্ঠানের মালিকরা শিক্ষকদের বেশী করে খাটিয়ে নেন। তাহলে এই সাড়েছয় গুন টাকা বেশি ব্যয় বরাদ্দ হলেও সেই টাকাটা কোথায় যায় ? তা আমরা সবাই জানি এই টাকা টা পুরোটাই ছাত্র-ছাত্রীর অভিভাবকদের পকেট থেকে শিক্ষা ব্যবসায়ী মালিকের পকেটে। এটাই হচ্ছে বেসরকারী শিক্ষার মুনাফা লোটার আসল রহস্য। এখনো পর্যন্ত যা বাস্তব অবস্থা এই ৫১% ছাত্র-ছাত্রী সরকারী শিক্ষা মাধ্যমে পড়াশুনা করে । তাতে শিক্ষা ব্যবসার এই হাল, যেদিন বেসরকারী শিক্ষা ব্যবসায়ীদের কন্ট্রোলে বেশির ভাগ শিক্ষা চলে যাবে সেদিন এই আজকে  যেটা সাড়ে ছয়গুন ব্যয় বরাদ্দ বেশী দেখতে পাচ্ছি এটা সাড়ে ছয়শগুন বেশী হলেও আমাদের অবাক হওয়ার কিছুই সেদিন থাকবে না। এটাই হচ্ছে শিক্ষার বেসরকারী করণের পিছনে আসল রহস্য। <br>
        বেসরকারী শিক্ষার হার ১৯৭৯ সালে যেখানে ছিল ৩.৪% সেটা আজ বাড়তে বাড়তে কিভাবে ৪৯% এসে দাঁড়ালো? বেসরকারী শিক্ষার এই বৃদ্ধির পেছনে আমরা যদি খেয়াল করি দেখতে পাবো যে এর পিছনে শাসক শ্রেনির এক সুদূর প্রসারী চতূর এক চক্রান্ত আছে। দীর্ঘদিন ধরে সরকারী শিক্ষাকে অবহেলা করা। সেই জন্য সরকারী শিক্ষায় ব্যয়বরাদ্দ আস্তে আস্তে কমিয়ে দেওয়া। স্বাধীনতার পর সরকার নিযুক্ত কোঠারী কমিশন শিক্ষা খাতে মোট বাজেটে বরাদ্দের ১০% শিক্ষা খাতে বরাদ্দের সুপারিশ করেছিল। কিন্তু এক অদ্ভুত কারনে স্বাধীনতার ৭০ বছর অতিক্রান্ত হয়ে গেলেও আমাদের দেশের কোন সরকারই সেই সুপারীশ মেনে মোট বাজেটের ১০% ব্যয় বরাদ্দ ত দূরের কথা আজ পর্যন্ত ৩% এর বেশি বাজেট বরাদ্দ কেউ করেনি। ফলে শিক্ষার  মত এত গুরুত্ত্বপূর্ণ বিষটি সরকারী উদ্যোগেই অবহেলিত হয়েছে দীর্ঘ দিন ধরে, আর সেই সুযগে বেসরকারী শিক্ষার প্রভাব বাড়তে থাকে। কারন সরকার যদি শিক্ষায় সমান গুরুত্ব দেয় তাহলে বেসরকারী শিক্ষার দিকে মানুষ ফিরে ও তাকাবে না সেই জন্য ইচ্ছে করেই সরকারী শিক্ষাকে অবহেলা করা হয়েছে সুপরিকল্পিত ভাবেই দীর্ঘদিন ধরে। আর সে জন্যই সমস্ত কিছু জেনেও সরকারের পক্ষ থেকে বাজেটে ব্যায়বরাদ্দ ৩% এর বেশী কেউ কোনদিন করেনি। <br>
         কিন্তু একটা বিষয় আমাদের জেনে রাখতে হবে শুধুমাত্র যে শিক্ষা খাতে বাজেটে ব্যয় বরাদ্দ করে শিক্ষা কে বেসরকারী করণের দিকে ঠেলে দিচ্ছে তা একদম ঠিক নয়। সরকারী ব্যয় বরাদ্দ কম করার পাশা-পাশি , সরকারী শিক্ষার পরিকাঠামো থেকে শুরু করে শিক্ষা পরিচালনার জন্য এক সরকারী উদ্যোগে এক বিশৃঙ্খল পরিবেশ তৈরী করা হচ্ছে। শিক্ষকদের যত খুশি ফাঁকি মারার সুযোগ করে দেওয়া। স্কুল পরিচালনার ক্ষেত্রে সঠিই নিয়ম শৃঙ্খলার অভাব। যাতে সচেতন বাবা মা কোন ভাবেই তার সন্তান কে এই এক বিশৃঙ্খল পরিবেশে পড়াতে না পাঠান তার পরিবেশ তৈরী করে দেওয়া। তাই ২০২০-২০২১ অর্থ বর্ষে শিক্ষা খাতে ব্যায়বরাদ্দ আগের থেকে ৬% কম ব্যয় বরাদ্দ করা হয়েছে। ভারতের মোট যে G D P তার প্রায় ৩.১%। পৃথিবীর উন্নত দেশ হিসাবে আমরা যাদের জানি তারা কিন্তু শিক্ষাকে কোন ভাবেই এত অবহেলা করে নি। দেশের অনান্য আর পাঁচটা বিষয়ের থেকে শিক্ষাকে তারা সমান গুরুত্ব দেয় তাই তারা আজ এত টা উন্নত। পৃথিবীর স্বাস্থ ব্যবস্থা উন্নত যেদেশ সেই কিউবাতে শিক্ষার পেছনে ব্যয় বরাদ্দ করে তাদের দেশের মোট G D P র ১২.৯% ভারত যেখানে করে মাত্র ৩.১%, নরওয়ে ৬.৫%, নিউজুল্যান্ড ৬.৪%, ইংল্যান্ড ৬.২% এবং আমেরিকা ৬%। <br>
        শিক্ষার এই বেসরকারী করণের যে সুদুর প্রসারী পরিকল্পনা সরকারের আছে করোনার মতো মহামারীর সময় সরকারী দৃষ্টিভঙ্গীর মাধ্যমে সেই চিত্র আরো সবার কাছে পরিস্কার হয়ে যাচ্ছে। সাময়ীক লকডাউনের পর সরকারের পক্ষ থেকে যখন দেশের হাট-বাজার, অফিস-আদালত, মেলা-পূজা, ভোট-জনসভা থেকে শুরুকরে সমস্ত কিছু খুলে দেওয়া হয়েছে শুধুমাত্র শিক্ষা প্রতিষ্ঠান ছাড়া। সরকারের দৃষ্টিভঙ্গী এমন যে একমাত্র জ্ঞানচর্চা করলেই করোনার প্রভাব বৃদ্ধি পাবে আর কোন কিছুতেই করোনা ভাইরাস আক্রমন করবেনা। সমাজের সমস্ত কিছুই থেকে করোনা উধাও হয়ে গেছে একমাত্র শিক্ষা প্রতিষ্ঠান গুলোকে করোনা ভাইরাস টার্গেট করেছে। এ এক আজব কাণ্ড। বিভিন্ন রাজ্যসরকার গুলো  কিছু কিছু স্কুল কলেজ খুললেও কেন্দ্রীয় সরকার তার সমস্ত স্কুল সহ আই আই টি ও উচ্চতর গবেষনাকেন্দ্র গুলি আগামী মে-জুন মাস পর্যন্ত বন্ধ রাখার কথা ঘোষনা করেছে। করোনার ভয় দেখিয়ে সরকারের শিক্ষা প্রতিষ্ঠান বা উচ্চতর গবেষনা কেন্দ্রগুলি বন্ধ করার পিছনে সরকারের উদ্দেশ্য হল এই যে সরকার সব সময় এই যুক্তির চর্চা ও গবেষনা ভয় পায়। এখানেই মুক্ত মন ও স্বাধীন মনোবৃত্তির জন্ম দেয় যা  একটি অত্যাচারী সরকারের কাছে এক বড় বিপদ। আর দ্বিতীয়ত সরকারী শিক্ষা প্রতিষ্ঠান বন্ধ রেখে সেখানে পঠন পাঠন বন্ধ করেদিয়েছে। কিন্তু বেসরকারী শিক্ষা প্রতিষ্ঠান বন্ধ থাকলেও সেখানে পঠন পাঠন বা পরীক্ষা কোনটাই বন্ধ নেই সেখানে অনলাইন ক্লাশ সহ ল্যাবরেটারী ও গবেষনার কাজ সমান ভাবে চলছে। তাই শিক্ষিত সচেতন ও অর্থনৈতীকভাবে স্বক্ষম গার্ডিয়ানের কাছে এই বার্তা দিতে চাইছে  যে সন্তানের উন্নতীর জন্য সরকারী প্রতিষ্ঠানে ভর্তী না করে বেসরকারী শিক্ষা প্রতিষ্ঠানের যাতে আগামী দিনে ভর্তী করায়। এটাই সরকারের আসল উদ্দেশ্য। <br>
         তথ্যসূত্র- <br>
        1.  Scroll.in <br>
        2. India Today. Feb- 13 <br>
        3. Times Of India- 23july 2020 <br>
        
    </p>
       


    </div>
</body>

</html>