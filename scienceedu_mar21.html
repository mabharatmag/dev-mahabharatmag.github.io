<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>schooledunep</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font3 style="padding-left: 15px;">বিজ্ঞান শিক্ষা কোন পথে?

    </font3><br>
    <font4 style="padding-left: 15px;">ড. মাখনলাল নন্দগোস্বামী</font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        <p style="text-align: justify; padding: 15px;">

            
            
            করোনার মহামারী পরিস্থিতিটি যখন সারা বিশ্বের মানুষের কাছে ত্রাসের মতো এসেছে, সর্বনাশ নামিয়ে এনেছে, সেই সুযোগে কেন্দ্রীয় সরকার দেশে শিক্ষানীতি বাস্তবায়নের সিদ্ধান্ত নিয়েছে, যাতে করে বিপুল সংখ্যক জনগণ প্রতিবাদ করার সুযোগ না পায়।  প্রশ্ন হল দেশে শিক্ষানীতি চালু হচ্ছে, তাহলে প্রতিবাদ করতে হবে কেন?  কেননা আমরা এ পর্যন্ত জেনে এসেছি শিক্ষা কেন্দ্র ও রাজ্যের যৌথ তালিকার অন্তর্ভূক্ত হওয়ায় দুই সরকারের আলোচনার ভিত্তিতে, দেশের শিক্ষাবিদদের পাশাপাশি শিক্ষার্থী ও শিক্ষকদের সাথে, সারা দেশের নানান শিক্ষক ও ছাত্র সংগঠনগুলোর সাথে আলোচনা করে তবে এই শিক্ষানীতি প্রণয়ন করা উচিৎ বা এটাই গণতান্ত্রিক পদ্ধতি।  কিন্তু এই নীতি চাপিয়ে দেওয়া হোল এমন একটা সময়ে যখন দেশে অতিমারীর কারণে সমস্ত শিক্ষা প্রতিষ্ঠানগুলি বন্ধ।  এই নীতি নেওয়া হল সংসদ বা আইন পরিষদগুলিতে আলোচনা না করে, দেশের শিক্ষাবিদদের পাশাপাশি শিক্ষার্থী ও শিক্ষকদের মতামত না শুনে।  অর্থাৎ কোভিড-১৯ মহামারী পরিস্থিতিকে সুষ্ঠুভাবে কাজে লাগিয়ে সরকার ন্যুনতম গণতান্ত্রিক রীতিনীতি বর্জন করে জনবিরোধী এই শিক্ষানীতি ঘোষণা করেছে।  <br>
            সমগ্র শিক্ষানীতি নিয়ে আলোচনা না করে শুধুমাত্র উচ্চশিক্ষার ভবিষ্যৎ নিয়ে কয়েকটি দিকে এখানে আলোচনা করলেই সম্ভবত বোঝা যাবে এই নতুন শিক্ষানীতির স্বরূপ।  এই নতুন শিক্ষানীতিতে বলা হয়েছে যে, ভবিষ্যতে, সারা দেশে উচ্চশিক্ষার কেন্দ্রগুলি স্বায়ত্ত্বশাসিত ও স্ব-অর্থায়নে (Autonomous and Self-financing) প্রতিষ্ঠিত হবে যেখানে ৩০০০ শিক্ষার্থী আবসিক হয়ে থাকতে পারবে।  তাদের এই স্ব-অর্থায়ন ও স্বায়ত্ত্বশাসন চরিত্র ক্রমশ বৃদ্ধি পাবে যেখানে শিক্ষার্থী কোন প্রতিবাদ করতে পারবেনা।  আজকের বিশ্ববিদ্যালয়গুলিতে যেখানে প্রচুর পরিমাণ কলেজ অনুমোদিত হয়ে আছে, সেগুলোকে এই পরিস্থিতি পরিবেশের মধ্যে নিয়ে এসে অর্থ উপার্জনের একটি স্বায়ত্ত্বশাসন প্রতিষ্ঠান হবে।  সংশ্লিষ্ট প্রতিষ্ঠানগুলির ডিগ্রি প্রদানের অধিকার থাকবে এবং এই অধিকারের সুবাদে যারা শিক্ষায় মূলধন বিনিয়োগ করবে তারা তাদের নিজস্ব নামে উচ্চশিক্ষা প্রতিষ্ঠান গড়ে তুলে নির্ঝঞ্ঝাট মুনাফার পাহাড় তৈরি করতে পারবে।  ইতিমধ্যেই এই ব্যাবসা বেশকিছু পুঁজিপতিগোষ্ঠী (আশোকা, ও পি জিন্দাল, আমেঠী, আজিম প্রেমজী ইত্যাদি) শুরু করেছে, আগামীদিনে আরও বৃদ্ধির পরিবেশ তৈরি হয়েছে এই নীতি প্রণয়নে।  শিক্ষার বাণিজ্যিকীকরণের বিরুদ্ধে কথা বলতে বলতেই, বিদেশী বিশ্ববিদ্যালয়গুলোকে আমন্ত্রণ জানিয়েছে।  বেসরকারি সংস্থা এবং স্থানীয়ভাবে শিক্ষা কমিটিগুলির হাতে শিক্ষার দ্বায়িত্ব অর্পণ করার মধ্য দিয়ে আসলে সরকার তার নিজের দ্বায়িত্ব ঝেড়ে ফেলার চেষ্টা করছে।  শিক্ষানীতির দলিলটিতে শিক্ষার জন্য বাজেট হ্রাস করার বিরুদ্ধে বারবার বলতে বলতেই গত কয়েকদিন আগে ২০২১ বাজেটে আমরা লক্ষ্য করেছি গতবছরের তুলনায় শিক্ষার বাজেট কমিয়েছে ৬০০০ কোটি টাকা। <br> 
            বিশ্ববিদ্যালয়গুলির স্বাধিকারের নামে এখন এই নীতিতে নিয়ে আসা হয়েছে মাত্রাবিভক্ত স্বাধিকার (graded autonomy) যা আসলে বিশ্ববিদ্যালয়গুলির স্বাধিকার হরণের প্রচেষ্টা।  এই মাত্রাবিভক্ত স্বাধিকারের প্রকৃত অর্থ সম্পর্কে কোথাও কিছু বলা হয়নি।  আসলে বিভিন্ন উচ্চশিক্ষা প্রতিষ্ঠানগুলিকে নানা শ্রেণি বিভক্ত করা হবে এবং তা করে উচ্চশিক্ষার সুযোগ সঙ্কুচিত করার পরিকল্পনা ব্যতীত আর কি হতে পারে?  কোঠারি কমিশন (১৯৬৪-৬৬) রিপোর্ট অনুযায়ী উচ্চশিক্ষার স্বাধিকার প্রশ্নটি এমন যে এখানে স্বাধিকার ছাড়া প্রতিষ্ঠানটি তার নিজস্ব মৌলিক ও প্রাথমিক কাজগুলি যেমন শিক্ষার পরিবেশ তৈরি করে শিক্ষাদান, নানা বিষয়ে গবেষণা, সমাজের অগ্রগতিতে তার ভূমিকা পালন ও দায়বদ্ধ থাকা ইত্যাদি সে যথাযথভাবে অনুসরণ করতে পারেনা।  মুক্ত চিন্তা, অনুসন্ধিৎসু মন, নির্ভীক ও প্রতিবাদী শিক্ষক ও শিক্ষার্থী গড়ে তুলতে হলে বিশ্ববিদ্যালয়ের স্বাধিকার একটি অপরিহার্য শর্ত।  অথচ, এখানে সরকার উচ্চশিক্ষার প্রতিষ্ঠানগুলিকে শ্রেণি বিভিক্ত করে আসলে তাদের প্রাথমিক কাজগুলিকেই ব্যাহত করতে চাইছে এবং উচ্চশিক্ষার অপরিহার্য শর্ত মুক্তচিন্তার পরিবেশ তৈরি করা ও প্রাতিষ্ঠানিক স্বাধিকার ধ্বংস করার অভিপ্রায়কে আইনি বৈধতা দান করছে। উচ্চশিক্ষা প্রতিষ্ঠানগুলির স্বাধিকার রক্ষার কথা বারবার বলেই তার পাঠ্যক্রম থেকে শুরু করে গবেষণার বিষয় পর্যন্ত সমস্ত ক্ষেত্রে শাসক শ্রেণীর হস্তক্ষেপ বিদ্যমান।  <br>
            বর্তমান শিক্ষানীতিতে দেশের নানা জায়গায় একটি করে বিশেষ শিক্ষামূলক অঞ্চল প্রস্তাব করার মাধ্যমে সরকার বিশেষ অর্থনৈতিক অঞ্চলের মতো শিক্ষাগত বাণিজ্যিক কেন্দ্র গড়ে তোলার পরিকল্পনা করেছে। এই বিশেষ শিক্ষামূলক অঞ্চলে শিক্ষক অথবা শিক্ষার্থীর কোনও অধিকার থাকবে না।  আসলে এর মধ্যে দিয়েও শিক্ষার বাণিজীকীকরণ যাতে ভালোভাবে চলতে পারে তার ব্যবস্থা পাকাপাকি করা যায়।  অবশ্য এই শিক্ষার বাণিজ্যিকীকরণ এই শিক্ষানীতিতে হঠাৎ করে এসেছে তা নয়।  এটা শুরু হয়েছে ১৯৮৬ সালে প্রবর্তিত নয়া শিক্ষানীতি প্রণয়নের মাধ্যমে।  পরে ২০০২ সালে আম্বানি-বিড়লা শিক্ষা-কমিটি! স্বভাবতই শিক্ষাক্ষেত্রে বেসরকারি বিনিয়োগের উপর গুরুত্ব দিয়ে রিপোর্ট জমা দেয়।  এই রিপোর্টে উল্লেখ করা হয়েছিল – We must fundamentally change our mindset of –“seeing education as a component of social development” and strive to become a “new information society”; secondly, education is “not a social expenditure” but to be an “investment” in India’s future; thirdly, the government should legislate a Private University Bill and to encourage establishment of private universities especially for courses related to science and technology, management and finance; and finally, the foreign direct investment in education sector must be allowed.  এরই ধারাবাহিকতায় নতুন শিক্ষানীতিটির উদ্দেশ্য হল শিক্ষার দায়িত্ব বেসরকারী পুঁজিতে হস্তান্তর করা এবং এটিকে পুরোপুরি নিয়ন্ত্রণ করার ব্যবস্থা তৈরি করা। তার পাশাপাশি, নীতিটি অন্য কোনও পুঁজিবাদী শিল্পের মতো একাধিক নিয়ন্ত্রক সংস্থা তৈরি করছে। এটি হল দেশী-বিদেশী পুঁজিপতিদের বিনিয়োগে অসুবিধা এড়ানো। করোনার মহামারী পরিস্থিতিকে সরকার পুরোপুরি সদ্ব্যবহার করেছিল, যা সরকার দীর্ঘকাল ধরে বিবেচনা করে আসা কর্পোরেট শিক্ষাব্যবস্থা আরোপের সুযোগ দিয়েছে।  অন্য কথায়, নতুন শিক্ষানীতি হল 'বিপর্যয় পুঁজিবাদ' দ্বারা শিক্ষার ধ্বংস।<br>
            উচ্চশিক্ষার ক্ষেত্রে এই যে ৩০০০ বা তার বেশি ধারণক্ষমতা সম্পন্ন মাল্টি-ডিসিপ্লিনারি কলেজ আর বিশ্ববিদ্যালয় তৈরির কথা বলা হয়েছে সেগুলোতে মূলত বিজ্ঞানের কারিগরিবিদ্যার জন্য পঠন-পাঠন হবে।  আসলে বিজ্ঞান শিক্ষা বা বিজ্ঞানের মূল ধারণা-ভাবনা এর মধ্যে যাতে না আসে তার চেষ্টা চলবে।  বরং উল্টো দিক থেকে প্রাচীন ভারতের বিজ্ঞান বহির্ভূত কিছু আজগুবি বিষয় এখানে ঢুকিয়ে দেওয়ার চেষ্টা হবে।  তার প্রবণতা আমরা ইতিমধ্যে লক্ষ্য করেছি।  ২০১৪ সালের পর থেকে প্রায় প্রতি বছর ভারতীয় বিজ্ঞান কংগ্রেসে নিয়ম করে বিজ্ঞানের নামে অপবিজ্ঞানের প্রচার করে চলেছে।  প্রাচীন ভারতীয় ব্রাহ্মণ্যবাদী প্রতিকৃয়াশীল চিন্তাভাবনার প্রচার চালিয়েছে।  তাই এখন ভারতীয় বিজ্ঞান কংগ্রেস একটা হাস্যকর প্রতিষ্ঠানে পরিণত হয়েছে।  আশ্চর্য্যের বিষয় হোল যেখানে এই হাস্যকর প্রক্রিয়া চলছে সেখানে দেশের নানান প্রতিষ্ঠানের বিজ্ঞানের চর্চা করা বিজ্ঞানীরা উপস্থিত থেকেছেন, কিন্তু কোন প্রতিবাদ বা প্রতিরোধের কোন খবর আমাদের কাছে খুব একটা আসেনি।  এখানে আমাদের দেশের বিজ্ঞান চর্চার আসল স্বরূপটা উদ্ঘাটিত হয়!  <br>
            পরাধীন ভারতে ব্রিটিশ রাজের বাইরে থেকে স্ব-নির্ভর বিজ্ঞান চর্চা কীভাবে করা যাবে তার পথ খোঁজা শুরু হয়েছিল সেই প্রথম বিশ্বযুদ্ধের কিছুকাল আগে থেকে।  বিজ্ঞান চর্চার মধ্য দিয়ে মানুষের দুর্দশার অবসান হবে, জ্ঞান চর্চার বিভিন্ন শাখায় ভারতীয়রা তাদের বুদ্ধির স্বাক্ষর রাখতে পারবে, চিন্তায় বিজ্ঞানের প্রয়োগ ঘটাতে পারবে, বৈজ্ঞানিক দৃষ্টিভঙ্গী গড়ে উঠবে ও বিজ্ঞান চিন্তার বিকাশ ঘটবে ইত্যাদি প্রত্যাশা নিয়ে স্থাপিত হয়েছিল ভারতীয় বিজ্ঞান কংগ্রেস।  যার সূচনা হয়েছিল ১৯১৪ সালে কলকাতা বিশ্ববিদ্যালয়ের তৎকালীন উপাচার্য আশুতোশ মুখোপাধ্যায়ের সভাপতিত্বে।  আমাদের দেশে বিজ্ঞান চর্চার প্রধান যে বাধাটি ছিল তা হল অন্ধ-বিশ্বাস ও গুরুবাদী ভাবনা।  আর তার সাথে যুক্ত হয়েছিল মায়াবাদ ও ভাববাদ।  কিন্তু এই বিজ্ঞান কংগ্রেসের লক্ষ্য ছিল সমাজের মধ্যে দীর্ঘদিন ধরে লালিত এই অন্ধতা ও অবৈজ্ঞানিক ভাবনাকে প্রতিহত করে আধুনিক যুক্তিবাদের চর্চার দ্বার উন্মুক্ত করে দেওয়া।  যে সকল প্রাচীন পরম্পরা বিজ্ঞান বিকাশের ক্ষেত্রে বাধা সৃষ্টি করছে সেগুলিকে বিজ্ঞান চর্চার কেন্দ্রগুলি থেকে চিরতরে সরিয়ে ফেলা।  অবশ্যই বৃহত্তর সমাজে তখন যুক্তিবাদের চর্চা রামমোহন, বিদ্যাসাগর, অক্ষয় কুমার দত্ত প্রভৃতির মধ্য দিয়ে প্রতিষ্ঠিত হতে শুরু করেছে।  <br>
            আর আজ যখন সারা বিশ্বের পাশাপাশি ভারতও বিজ্ঞান ও প্রযুক্তির প্রায় শিখরে এসে পোঁছেছে, তখন খুব দুঃখের সঙ্গে মানুষ লক্ষ্য করছে বিজ্ঞান আন্দোলনের প্রথম সারির মানুষদের (দাভালকার, পানসার, কালবুর্গী প্রভৃতি) মধ্যযুগীয় কায়দায় নিহত হতে।  সি ভি রামণ, প্রফুল্ল চন্দ্র রায়, মেঘনাদ সাহা, সত্যেন্দ্রনাথ বোস প্রমুখ মানুষেরা যে বিজ্ঞান চর্চা ও বিজ্ঞান মনস্কতার সংস্কৃতি এ দেশের মাটিতে তৈরি করে দিয়ে গেছেন তাকে রাষ্ট্রীয় উদ্যোগে সম্পূর্ণ বর্জনের একটা উদগ্র চেষ্টা আমরা দেখতে পাচ্ছি।  শুধু তাই নয়, ভারতীয় বিজ্ঞান কংগ্রেস এখন পূরাণের গল্পকথার ও অবৈজ্ঞানিক তত্ত্ব প্রচারের আসরে পরিনত হয়েছে।  তা নাহলে, বিখ্যাত গবেষণাগার IACS-এর নতুন ভবন শিলানাসের জন্য নারকেল ভাঙতে হয়, রকেট উৎক্ষপনের সময় ইসরোর কর্তাকে তিরুপতি মন্দিরে পূজো দিতে হয়, দেশের প্রায় সমস্ত বিজ্ঞান ও প্রযুক্তির প্রতিষ্ঠানগুলিতে হনুমান ও গনেশের মূর্তি সহ নানা দেবদেবীর পূজা করবার ব্যবস্থা রাখতে হয়… আরও কত কি!  এর চেয়েও লজ্জাজনক হল জাগদীশ চন্দ্র বসু স্মৃতি বক্তৃতায় পদ্মশ্রী (!) সম্মানে ভূষিত সুভাষ কাক আগাগোড়া প্রাচীন হিন্দুত্ববাদী গালগল্পের চর্চা করে গেলেন, যা মেঘনাদ সাহা কঠোরভাবে বিরোধিতা করেছিলেন।  ভাবতে অবাক লাগে আমাদের  এই অতি নিরীহ বিজ্ঞানীকুল ও প্রযুক্তিবিদদের, যাদের কাক কল্পিত সেই গল্প গিলতে আত্মসম্মানেও বাধে না! <br>
            অথচ প্রাচীনকালের চরক সুস্রুতের মতো চিকিৎসক আমদের দেশীয় ঐতিহ্য হলেও জাতীয় শিক্ষানীতিতে অবৈজ্ঞানিক চিকিৎসা শিক্ষা ব্যবস্থা চালু করার চেষ্টা চলছে।  ‘আয়ুষ’ নামে একটি একটি অবৈজ্ঞানিক চিকিৎসাতন্ত্র এদেশের বুকে চালু করে দেওয়ার চেষ্টা চলছে। ভারত সরকার আয়ুষ নামে যে মন্ত্রক চালু করেছে এবং তার যে প্রতিষ্ঠানকে আয়ুর্বেদ গবেষণা কেন্দ্র বলে চালচ্ছে।  ঐ প্রতিষ্ঠানে গিয়ে দেখুন কোনো আধুনিক গবেষণাপত্র দুরের কথা ন্যুনতম আধুনিক চিন্তার ছাপ সেখানে নেই।  থাকার কথাও নয়।  পুরাণ কাহিনীকে প্রাচীন ভারতের ‘বৈজ্ঞানিক আবিষ্কার’ বলে বিজ্ঞানের মোড়কে সবার সামনে উপস্থিত করা হচ্ছে।   এবং এই সকল প্রচেষ্টার মধ্যে দিয়ে যে অবিজ্ঞান ও অপবিজ্ঞানের প্রসার ও প্রচার এখন রাষ্ট্রের উদ্যোগে সর্বাত্মকভাবে শুরু হয়েছে তা আমদেরকে খুবই শঙ্কিত করে। <br> 
            ঘটনা শুনলে বা জানলে আশ্চর্য হতে হয়, খুব সম্প্রতি গতমাসে বিশ্ববিদ্যালয় মঞ্জুরী কমিশন (ইউজিসি) বিশ্ববিদ্যালয়গুলিকে বিজ্ঞপ্তির নামে প্রায় আদেশ দিয়েছিল গত ফেব্রুয়ারী মাসের ২৫ তারিখে বিজ্ঞান প্রচারের নামে “কামধেনু গরু বিজ্ঞান প্রসার ও প্রচার”-এর পরীক্ষা ব্যবস্থা করতে।  এই বিষয়ে হাতে গোনা কয়েকটি বিশ্ববিদ্যালয় ও কয়েকজন বিজ্ঞানী বিরোধিতা করায় আপাতত স্থগিত করতে বাধ্য হয়েছে।  এই হচ্ছে আমাদের দেশের উচ্চশিক্ষায় বিজ্ঞান চর্চার হাল হকিকত!  উচ্চ শিক্ষায় শিক্ষিত মানুষজনের দ্বারা পরিচালিত ও বিশেষভাবে দায়িত্বপ্রাপ্ত দেশের একটি সর্বোচ্চ শিক্ষা সংস্থা কেবলমাত্র নিজেদের পদোন্নতি ও নিজস্ব স্বার্থসিদ্ধির উদ্দেশ্যকে সামনে রেখে এই ধরণের বিজ্ঞপ্তি জারি করা খুবই বিপজ্জনক লক্ষণ।  এতে দেশের শিক্ষা, বিশেষকরে বিজ্ঞান শিক্ষা সম্পর্কে আন্তর্জাতিকে ক্ষেত্রে ভালো ধারণা দেবেনা।  ভবিষ্যতদ্রষ্টা রবীন্দ্রনাথ তাঁর ‘শিক্ষার সাঙ্গীকরণ’ প্রবন্ধে তাই বোধ হয় লিখেছিলেন, “সাধারণের কথা ছেড়ে দেওয়া যাক, সায়ান্সে ডিগ্রি-ধারী পণ্ডিত এদেশে বিস্তর আছে যাদের মনের মধ্যে সায়ান্সের জমিনটা তলতলে, তাড়তাড়ি যা-তা বিশ্বাস করতে তাদের অসাধারণ আগ্রহ, মেকি সায়ান্সের মন্ত্র পড়িয়ে অন্ধ সংস্কারকে তারা সায়ান্সের জাতে তুলতে কুণ্ঠিত হয় না”।  <br>
            সদ্য নির্মিত শিক্ষা মন্ত্রকের আওতায় ডিজিটাল অনলাইন শিক্ষার জন্য একটি বিশেষ কেন্দ্র চালু করা হবে এবং ভবিষ্যতে এই জাতীয় শিক্ষার উপর জোর দেওয়া হবে যাতে অর্থনৈতিকভাবে অনগ্রসর ও প্রত্যন্ত অঞ্চলের লোকদের উন্নত শিক্ষা ও কর্মসংস্থান থেকে বাদ দেওয়া যায়।  ইতিমধ্যে বেশ কয়েকজন ছাত্রছাত্রী আত্মহত্যা করেছে শুধু ডিজিটাল পদ্ধতিতে পড়াশোনা করার ব্যবস্থা না থাকার কারণে।  আমরা যারা এই শিক্ষার সঙ্গে যুক্ত তারা মর্মে মর্মে উপলব্ধি করছি ডিজিটাইজেশনের ফলে পড়াশোনার কেমন অধোগতি তৈরি হয়েছে।  কোন কোন ছাত্রছাত্রীকে বাড়ি থেকে বেশ কয়েক কিলোমিটার দূরে গিয়ে যেখানে মোবাইল টাওয়ার সেখানে দাঁড়িয়ে থেকে পাঠদান শুনতে হচ্ছে।  বিজ্ঞান বিষয়ে পড়াশুনা, হাতেনাতে বিজ্ঞান চর্চার পাঠ উঠেই গেছে।  এই হল ডিজিটাল অনলাইন শিক্ষার হাল।  তাই কেবলমাত্র যারা আর্থিকভাবে সচ্ছল তারাই ব্যাক্তিগতভাবে পড়াশোনা করতে সক্ষম হবে এই মাধ্যমে এইভাবে একদিকে শিক্ষার আসল উদ্দেশ্য হারিয়ে যাবে আর অন্যদিকে ধনী দরিদ্রের বৈষম্য ত্বরান্বিত হবে। <br>
            যুক্তিবাদী মন, স্বাধীন গণতান্ত্রিক চিন্তা সমৃদ্ধ নাগরিক গঠনের লক্ষ্যে পরিচালিত হচ্ছে না উচ্চশিক্ষা।  বারবার ধর্মনিরেপক্ষতা ও গণতান্ত্রিক কথার উল্লেখ থাকলেও আসল উদ্দেশ্য হলে এগুলিকে পাঠক্রম থেকে সুচারুভাবে সরিয়ে ফেলা।  যেহেতু বৈজ্ঞানিক চেতনা প্রমাণের ভিত্তিতে যে কোনও ধারণা গ্রহণ করে বা প্রত্যাখ্যান করে, তখন সেই বিজ্ঞান শিক্ষায় ভারতীয় ঐতিহ্যকে সংযুক্ত করার উদ্দেশ্য থেকে এটি স্পষ্ট যে যুক্তি ও বিজ্ঞান মনন উচ্চশিক্ষা থেকে অদৃশ্য করে ফেলা।  যেখানে বিশ্ববিদ্যালয়গুলিতে গবেষণার লক্ষ্য ছিল বৈজ্ঞানিক, স্বতন্ত্র, যৌক্তিক ও প্রাকৃতিক গবেষণা করা ও তার প্রচার করা, সেখানে এর পরিবর্তে বাজারের প্রয়োজন অনুসারে বা রাষ্ট্র নির্ধারিত অন্ধতা যাতে বাড়ানো যায় ও তাকে উৎসাহিত করা যায় সেই সব বিষয়ে গবেষণা করতে বাধ্য করা হচ্ছে।  গবেষণালব্ধ ফল বাজারে বিকোবে কিনা তার উপর নির্ভর করে বিজ্ঞানীদের গবেষণার পরিকল্পনা সরকারের কাছে বা কোন প্রাইভেট এজেন্সির কাছে জমা দিলে তবেই সেই পরিকল্পনা আর্থিক অনুদান বা অনুমোদন পাবে।  গবেষণায় এ এক অদ্ভুদ পরিস্থিতি তৈরি হয়েছে।  গবেষণালব্ধ ফল কি হবে তা আগে থেকে জানিয়ে দিতে হবে সরকারকে বা আর্থিক সহায়তা প্রদানকারী সংস্থাকে।   বর্তমানে এই হচ্ছে উচ্চশিক্ষা ও গবেষণার পরিণতি।  <br>
            আমরা লক্ষ করছি সেই ১৯৮৬ সালের পর থেকেই আমাদের দেশে শিক্ষায় যে নয়া উদারনীতির সূচনা হয়েছিল এখন তা বাস্তবায়ন হচ্ছে।  এর সাথে সাথে মানবসম্পদ উন্নয়নের পরিবর্তে মানবসম্পদ ধ্বংসের কার্যকরী রূপ নিচ্ছে সরকারী শিক্ষানীতি।  আজকের এই শিক্ষানীতি সংস্কারের মূল লক্ষ্য বেসরকারীকরণ এবং বাণিজিকীকরণ।  একই সঙ্গে বিজ্ঞান ও যুক্তি চেতনারহিত সাম্প্রদায়িক এজেণ্ডার বাস্তবায়ন।  এই শিক্ষানীতি মানুষের স্বার্থের পরিপন্থী।   <br>
            
</p>

       


    </div>
</body>

</html>