<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ananya_projati_may21</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <p style=" font-size: 52px; padding: 0px 15px; text-align: left; margin: 0px;">এক অনন্য প্রজাতির প্রতি</p>
    <font4 style="padding-left: 15px;">শঙ্খদীপ ভট্টাচার্য </font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        <p style="text-align: justify; padding: 15px;">

            <p style="text-align: justify; padding: 15px; font-size: 25px;">
                মানুষ- বিচ্ছিন্নতা ও সম্পূর্ণতা প্রসঙ্গে</p>

                <p style="text-align: justify; padding: 15px;"><em>
                    আমাদের ভিতরকার সমস্ত সামঞ্জস্য নষ্ট করিয়া আমাদের মনটা অত্যন্ত বৃহৎ হইয়া পড়িয়াছে। তাহাকে কোথাও আর কুলাইয়া
            উঠিতেছে না। খাইবার, পরিবার, জীবনধারণ করিবার, সুখে স্বচ্ছন্দে থাকিবার পক্ষে যতখানি আবশ্যক, মনটা তাহার অপেক্ষা
            ঢের বেশি বড়ো হইয়া পড়িয়াছে। এইজন্য প্রয়োজনীয় সমস্ত কাজ সারিয়া ফেলিয়াও চতুর্দিকে অনেকখানি মন বাকি থাকে। ---
            রবীন্দ্রনাথ ঠাকুর (পঞ্চভূত)</em><br><br>

            বহুজাতিক সংস্থার সুসজ্জিত কেবিনে বসে বুদ্ধিমান সফটওয়্যার ইঞ্জিনিয়ারের চোখ কম্পিউটার স্ক্রিনে। রাত প্রায় সাড়ে
            এগারোটা। ডিনার না করে টানা পাঁচ ঘন্টা কাজ করে প্রজেক্টের যে ভয়ংকর সমস্যার চমৎকার সমাধান তিনি করলেন তা
            ইতিমধ্যে ক্লাউড টেকনোলজির কল্যাণে পৌঁছে গিয়েছে সুদূর লস এঞ্জেলসে। তিন মিলিয়ন ডলার মুনাফার ঘাটতি থেকে
            বাঁচিয়েছে এই সমাধান। শেয়ার মার্কেট, হেলথকেয়ার ইন্ডাস্ট্রি, ব্যাঙ্কিং সেক্টর নাকি কোনও ইন্স্যুরেন্স কম্পানিতে
            তার এই সমাধান কাজে লাগবে, সে ব্যাপারে সফটওয়্যার ইঞ্জিনিয়ার অবশ্য কিছুই জানেন না। জানার অধিকার তার নেই কিন্তু
            তার মস্তিষ্ক প্রসূত অনন্য আইডিয়া ও পাঁচ ঘন্টা লাগাতার মানসিক শ্রমকে কাজে লাগিয়ে সেই আইডিয়ার বাস্তবায়নের
            বিনিময়ে মাসের শেষে স্যালারি আছে। <br>
            টেক্সটাইল ইন্ডাস্ট্রির গ্লোবাল ভ্যালু চেনের বিশেষ একটি পর্যায়ে এক শ্রমিক গত দশ বছর ধরে কটন টি শার্টে বোতাম
            লাগানোর একঘেয়ে কাজটি করছেন অভাবনীয় দক্ষতায়। দশ বছরের শ্রম অঙ্গীভূত হয়ে যে সব শার্ট তৈরি হল তা বিশ্বের কোন
            প্রান্তে, কোন মানুষেরা কখন পরছেন তা সেই শ্রমিক জানেন না। তার কাছে সে এক জটিল রহস্য। তার এই শ্রমের বিনিময়ে
            প্রস্তুত শার্ট তিনি নিজে পরছেন না কিন্তু বিনিময়ে দোকান থেকে সস্তার একখানি শার্ট কেনার জন্য মজুরি পাচ্ছেন।
            সেই সস্তায় কেনা শার্টে আবার কে বোতাম লাগানোর কাজটি করেছেন, কেইবা প্যাকেজিং করছেন সেসবও তার জানাবোঝার
            বাইরে।<br>
            গুরুত্বপূর্ণ বিষয়টি হল যে, সফটওয়্যার ইঞ্জিনিয়ার এবং সেই শ্রমিকের দৈনিক অসন্তোষ দানা বেঁধে ফুলে ফেঁপে ওঠে
            তাদের নিজেদের কাজের জায়গাতেই। যদিও এই কাজের জায়গাতে দৈনিক প্রায় দশ ঘন্টা থাকার জন্যই মাসের শেষে মজুরি। তাদের
            উপলব্ধি কর্মক্ষেত্রে তারা নিতান্তই অসম্পূর্ণ মানুষ। তারা বুঝেছেন যে, আশপাশের পরিপাটি কলিগ ও ঝকঝকে
            সুপারভাইজারের সঙ্গে নিয়মিত কথাবার্তা, চা, লাঞ্চ, ডিনারে যোগ দিলেও সেই সম্পর্ক মোটেই মানবিক নয়, আগাগোড়া
            প্রফেশনাল। তাদের কাজের জায়গাটি উৎপাদনের ক্ষেত্র হলেও তারা হাড়েমজ্জায় উপলব্ধি করেছেন যে, প্রকৃত এক মানুষের
            থেকে প্রতি মুহূর্তে নিবিড় বিচ্ছিন্নতাবোধ। এই বিচ্ছিন্নতাবোধ থেকে তৈরি হওয়া গভীর শূন্যস্থান পূরণ করতে কাজ শেষ
            হলেই তারা ছুটে যান তাদের পছন্দের জায়গায়। কবিতা, গানের তুমুল আড্ডা জমে ওঠে। উল্লাস, বাহবা, আদানপ্রদানে মজে
            গিয়ে সেখানে তিনি আর মোটেই সফটওয়্যার ইঞ্জিনিয়ার নন। উদ্দাম কণ্ঠে সেখানে তিনি স্বরচিত কবিতা পড়েন। সৃষ্টির কদর
            পেয়ে তার মুখে হাসি ফোটে। প্রকৃত মানুষ হিসেবে সেই মুহূর্তে তিনি প্রবল গর্ববোধ করেন। আর সেই শ্রমিক বাড়িতে
            ফিরেই মেয়েকে নিজের হাতে গড়ে দেয় মাটির তৈরি কতরকম পুতুল। শুধু কি পুতুল, কী নেই সেখানে! কাঠবেড়ালি, পায়রা,
            গোলাপ। মেয়ে সাজিয়ে রাখে সেই সব সম্পদ তার খেলনা রাখার আলমারিতে। সেটাও তার বাবারই বানানো। নতুন পুতুল হাতে পেয়ে
            খিলখিলিয়ে হেসে ওঠে মেয়ে। বাবার মুখেও হাসি ফোটে। তিনি তখন আর মজুরি শ্রমিক নন। সেই মুহূর্তে প্রকৃত মানুষ
            হিসেবে নিজেকে পেয়ে তিনি অনাবিল আনন্দিত।<br>
            এখন প্রশ্ন হল, মজুরির বিনিময়ে কাজ এবং কবিতা লেখা বা পুতুল বানানো এই দুই ক্ষেত্রেই শ্রমের প্রয়োজন হলেও প্রথম
            ক্ষেত্রে অসন্তোষ দেখা দেয় কেন? কীসের এই বিচ্ছিন্নতা বোধ? অসম্পূর্ণ মানুষ আর পূর্ণাঙ্গ মানুষ বলতেই বা কী
            বোঝায়।<br>
            সফটওয়্যার প্রোগ্রাম, কবিতা, কটন শার্ট, মাটির পুতুল এইসবই বস্তুত মানুষের শ্রমের ফসল। এই শ্রমকে নিছক এক
            শারীরিক ক্রিয়া হিসেবে দেখলে ভুল হবে। বলা যেতে পারে শ্রম হল মানুষের উৎপাদনশীল ক্রিয়াকলাপ( productive human
            activity) । প্রকৃত অর্থে শ্রম অন্যান্য সমস্ত জৈবিক ক্রিয়া থেকে আলাদা কারণ শ্রম থেকে তৈরি দ্রব্যটি উৎপাদকের
            শরীর থেকে আলাদা করা যায়। কবিতা বা মাটির পুতুল তো আর উৎপাদকের শরীরের সঙ্গে মিশে নেই। তা যদি হত তাহলে কবিতার
            রসাস্বাদন বা শার্টটিকে ব্যবহার করা অন্য কোনও মানুষের পক্ষে সম্ভবই হত না। আলাদা হলেও এই শ্রমের মাধ্যমে তৈরি
            দ্রব্যের সঙ্গে কিন্তু শ্রমের এক বন্ধনও তৈরি হয়ে যায়। শ্রম প্রকৃতিজাত কোনও বস্তুর মধ্যে প্রবেশ করে সেই বস্তকে
            অন্য এক বস্তুতে রুপান্তরিত করে এবং এই রুপান্তরের মাধ্যমে শ্রম মূল্যতে রুপান্তরিত হয়। কটন শার্ট শ্রমের ফসল
            হয়েও তা শ্রমের বাহ্যিক প্রকাশ কিন্তু মূল্য শার্টের অন্তর্গত হয়ে থেকে যায়। শ্রম থেকে শ্রমজাত দ্রব্যের এই
            আংশিক আলাদা হওয়ার বাস্তবতা থেকেই বিচ্ছিন্নতার জন্ম কারণ যেকোনও শ্রমজাত দ্রব্য তাদের কারিগরের থেকে আলাদা করে
            দিলেও তা কারিগরের সঙ্গে বন্ধনে জড়িয়েই থাকে। পুঁজিবাদী উৎপাদন ব্যবস্থায় মাথার ঘাম পায়ে ফেলে, খাওয়া দাওয়া
            শিকেয় তুলে যে দ্রব্য মানুষ প্রস্তুত করল তাকে নিজের মতো করে ব্যবহার করার এক্তিয়ার তাদের নেই। তাদের এই শ্রম
            বিক্রয়যোগ্য মজুরির বিনিময়ে। দীর্ঘদিন ধরে এই প্রক্রিয়া চলার পরে কারিগরের মনে প্রবল অসন্তোষ দানা বাঁধে। <br>
            এই শ্রমের জন্যই মানুষের সামগ্রিক প্রাণী জগতে পরিচয় এক স্বতন্ত্র প্রজাতি (species-being) হিসেবে। শ্রমই
            মানুষের প্রজাতি জীবনকে আলাদা করে চিনিয়ে দেয়। এক অনন্য প্রজাতি হিসেবে শ্রম মানুষের এক সবিশেষ বৈশিষ্ট্য।
            কর্মীর কাছ থেকে তার শ্রমের ফসলকে ছিনিয়ে নেওয়া বস্তুত তাদের জীবনের এক পূর্বাপর সম্বন্ধ থেকেই বিচ্ছিন্ন করে
            দেওয়ার শামিল। শ্রম এবং শ্রমের ফসল প্রজাতি হিসেবে মানুষের জীবনের সঙ্গে অঙ্গাঙ্গীভাবে জড়িয়ে থাকা এক
            অন্তর্নিহিত বিষয়, তা আলাদা করে দেওয়া মানেই ফাটলের (rift) সূত্রপাত ঘটানো। অত্যন্ত প্রয়োজনীয় কিছু একটা যেন
            হারিয়ে যাওয়া। শ্রম বেচে মজুরির মাধ্যমে জীবনধারণের প্রয়োজনীয় সামগ্রী কিনে নিজের জৈবিক অস্তিত্ব টিকিয়ে রাখলেও
            এই বিচ্ছিন্নতা তাদের সবসময়ের জন্য তাড়িয়ে বেড়ায়। এই বিচ্ছিন্নতা মানুষের কাছে রহস্যে ঘেরা এক জটিল ধাঁধার মতো
            যার কুল-কিনারা সে করতে পারে না।<br>
            শ্রমের সঙ্গে মানুষের যোগসূত্রটি আরও বিস্তারিতভাবে বুঝে নেওয়া যাক। কেবল মানুষই কি প্রকৃতিকে বদলে রুপান্তরিত
            বস্তুর রূপ দেয়? মৌমাছিও তো চমৎকার মৌচাক তৈরি করতে পারে যা তার দেহ থেকে আলাদা করা যায়। শুধু তাই নয় সেই মৌচাক
            আমরা নিজেদের কাজে ব্যবহারও করি সেই কারিগর- মৌমাছিকে তার তার কোনও ভাগ না দিয়েই। কিন্তু এখানে প্রশ্ন হল,
            মৌমাছির মধ্যেও কি তাহলে কোনও বিচ্ছিন্নতা (estrangement) কাজ করে? মৌমাছির মতোই আরও অন্যান্য অনেক প্রাণীই
            শারীরিক ক্রিয়ার মাধ্যমে চমৎকার অনেক কিছুই তৈরি করতে পারে কিন্তু এই শারীরিক ক্রিয়ার সঙ্গে শ্রম বলতে যা বোঝানো
            হয়েছে তার বিস্তর ফারাক । প্রথমত মানুষ কিছু উৎপাদন করার আগে মস্তিষ্কের তার একটা ব্লু-প্রিন্ট তৈরি করে এবং সেই
            সচেতন পরিকল্পনার ওপর ভিত্তি করেই শ্রমের মাধ্যমে এক বস্তুতে থেকে আরেক বস্ততে রুপান্তর ঘটে। এখানেই প্রজাতি
            হিসেবে মানুষ স্বতন্ত্র। মানুষ নিজেকে তার প্রজাতির এক সদস্য হিসেবে গ্রহণ করে। জ্ঞানত, মানুষই একমাত্র প্রজাতি
            যে তার চারপাশের পরিবেশের সমস্ত উপাদান পঞ্চেন্দ্রিয়র সাহায্যে পরিপাক করে একটা সাধারণ ধারণা তৈরি করে। অন্যান্য
            প্রাণীরা বস্তুজগতের বিভিন্ন উপাদান আক্ষরিক অর্থে পরিপাক করে তাদের শরীরের অংশ করে নেয়। সেখানে এটি সম্পূর্ণ এক
            জৈবিক প্রক্রিয়া। যেমন গাছের সালোকসংশ্লেষ বা প্রাণীদের খাদ্যগ্রহণ প্রক্রিয়া। মানুষের ক্ষেত্রে এই বস্তুজগতের
            পরিপাকের কিন্তু অন্য মানে। সেক্ষেত্রে বাহ্যিক পরিবেশ মানুষের ভাবগত অজৈব প্রকৃতির (spiritual inorganic
            nature) একটা অংশ হয়ে জায়গা করে নেয়। প্রকৃতির ওপর মানুষের এই বোধগম্যতা পরিপাকেরই এক রূপ যেখানে বস্তুর আদৌ
            কোনও রুপান্তর ঘটে না। প্রকৃতিজাত যে বস্তুর ওপর ভিত্তি করে মানুষের বোধ তৈরি হচ্ছে সেই বস্তু নিজের জায়গাতেই
            থাকে, স্থান ও কালের প্রেক্ষিতে বাহ্যিকভাবে মানুষের চেতনা নিরপেক্ষভাবে তা অবস্থান করে। মস্তিষ্কের ব্যবহারের
            মাধ্যমে সেই বস্তুকে কেন্দ্র করে মানুষের বোধগম্যতা আসলে তার মনেরই এক ধরনের সম্প্রসারণ। বলা যেতে পারে মানুষের
            পঞ্চেন্দ্রিয়র আয়ত্তে যে পরিবেশকে সে জেনে বুঝে নেয় বা যে পরিবেশের ওপর মানুষের বোধগম্যতা কাজ করে বস্তুত তাই হল
            মানুষের সম্প্রসারিত মন (extended mind)। ঠিক একইভাবে এই বোধগম্যতাকে কাজে লাগিয়ে শ্রমের মাধ্যমে প্রকৃতিকে
            পরিবর্তন করে যে নতুন ব্যবহারযোগ্য বস্তুর সৃষ্টি হল তা তাদের দেহগত শ্রমেরই সম্প্রসারণ কারণ শ্রম সেই সৃষ্টিরই
            অন্তর্ভুক্ত । সে অর্থে সেই উৎপাদিত বস্তু হল মানুষের সম্প্রসারিত দেহ (extended body)। উল্লেখযোগ্য বিষয়টি হল
            যে, এই উৎপাদন প্রক্রিয়ায় মানুষ প্রকৃতিকে পরিবর্তন করার মধ্যে দিয়ে নিজেকেও পরিবর্তন করে এবং তার তৈরি করা নতুন
            বস্তুজগতে মানুষ নিজেকে নিজেরই পরিবর্তিত প্রতিলিপি হিসেবে দেখতে পায়। অতএব একটি হল প্রকৃতির ওপর বোধগম্যতা আর
            অন্যটি হল প্রকৃতিকে পরিবর্তন করে উৎপাদন । প্রথমটির সঙ্গে জড়িয়ে আছে মানুষের spiritual inorganic nature আর
            দ্বিতীয়টি সঙ্গে man's inorganic body. উৎপাদনের আগে প্রকৃতির ওপর বোধগম্যতা হল মানুষের extended mind আর
            উৎপাদনের পরে উৎপাদিত বস্তুটি হল extended body. এই দুটিই একসঙ্গে মানুষের extended self গঠন করে। <br>
            মানুষের জীবন ক্রিয়ার কথা মাথায় রেখে মানুষের দেহকে দু ভাগে ভাগ করে যেতে পারে। প্রথমটি মানুষের জৈব দেহ যা
            মানুষের চামড়ার ভিতর সুরক্ষিত। এই দেহকে মানুষ টিকিয়ে রাখে খাবার দাবার খেয়ে এবং অন্যান্য জৈবিক ক্রিয়ার
            মাধ্যমে। এই দেহর সঙ্গে মানুষের আহার নিদ্রা মৈথুনের সম্পর্ক। অন্যান্য যেকোনও প্রাণীর থেকে মানুষ এক্ষেত্রে
            আলাদা নয়। যেহেতু এখানে প্রকৃতির ওপর কোনও বোধগম্যতা এবং সেখান থেকে তৈরি ধারণা এই দেহগত বিপাক ক্রিয়ার
            (metabolism) পূর্বশর্ত হিসেবে কাজ করে না। ঘুমোনো বা খাবার হজম প্রকৃতির ওপর মানুষের ধারণা নিরপেক্ষ ভাবেই চলতে
            থাকে, মানুষ ছাড়া অন্যান্য প্রাণীরাও ঠিক যেভাবে এই প্রক্রিয়া চালিয়ে থাকে। এই প্রক্রিয়া প্রজাতি হিসেবে মানুষের
            কোনও স্বতন্ত্র বৈশিষ্ট্য নয়। তাই মানুষের এই জৈবিক বিপাক ক্রিয়া কোনও species activity নয়। প্রাণী হিসেবে মানুষ
            জৈবিক বিপাক ক্রিয়ার মাধ্যমে নিজের জৈব দেহর (organic body) পুনরুৎপাদন করে কিন্তু প্রজাতি হিসেবে সম্প্রসারিত
            বিপাক ক্রিয়ার (extended metabolism) মাধ্যমে extended mind ও extended body এই দুয়েরই অর্থাৎ নিজের extended
            self এর পুনরুৎপাদন ঘটায়। এই extended metabolism তখনই সম্পূর্ণতা পায় যখন মানুষের ব্যক্তিগত আকাঙ্ক্ষা এবং
            সামাজিক বা সমষ্টিগত আকাঙ্ক্ষার মধ্যে কোনও বিরোধ থাকে না। কিন্তু কাজের জায়গায় মানুষের ব্যক্তিগত আকাঙ্ক্ষার
            কোনও মূল্য নেই। সেখানে শ্রম বাধ্যতামূলক এবং বিক্রয়যোগ্য। এই শ্রম সেইসকল মানুষের ব্যক্তিগত সম্পত্তি বাড়িয়ে
            তোলে যাদের মালিকানাধীন থেকেই বাধ্যতামূলক শ্রমে জীবনের বেশিরভাগ সময় কাটায় মানুষ। এখানেই extended mind এবং
            extended body, এই দুয়ের মধ্যে বিচ্যুতি ঘটে। তৈরি হয় বিচ্ছিন্নতা নিজেরই self থেকে। এই self গড়ে উঠতে পারে
            সৃজনশীল শ্রমের মাধ্যমে যেখানে মানুষ নিরন্তর কথোপকথন চালিয়ে যাবে প্রকৃতির সঙ্গে, ভবিষ্যতের পরিবেশকে সে নিজের
            বর্তমান বোধগম্যতার মাধ্যমেই নিজের এবং সমস্ত প্রাণীর বাসযোগ্য করে তুলবে। কারণ তখন সে পূর্ণাঙ্গ মানুষ, প্রজাতি
            হিসেবে অনন্য, এক universal species being.



        </p>
    </div>
</body>

</html>