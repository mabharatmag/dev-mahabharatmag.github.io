<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>bijay</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font3 style="padding-left: 15px;">প্রতিবাদ ও প্রতিরোধের কবিতা</font3><br>
    <font4 style="padding-left: 15px;">বিজয় পালিত</font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>

        <p style="text-align: justify; padding: 15px;">কবিতা মানুষকে যেমন মোহগ্রস্ত করে ফেলে তার আবেগের সঠিক ঠিকানা
            খুঁজে, আবার প্রতিবাদী করে গড়ে তোলে প্রতিরোধের প্রস্তুতিতে। কবির অবস্থান নির্ভর করে সময়ের আবহে। পাঠকও একইভাবে
            সময়ের স্রোতে ভেসে যায়। কবি আর পাঠকের মিলন হয় এইসময়ের স্রোতে। কবির ভাবনা, তার যন্ত্রণার মেলবন্ধন ঘটে তারই
            পাঠকের সাথে সময়ের নদীর ধারে। এক্ষেত্রে কবিতা হয়ে ওঠে একটি শক্তিশালী মাধ্যম। <br>
            গুজরাটি দলিত কবিতা দলিত আন্দোলনের একটি শক্তিশালী হাতিয়ার হয়ে ছিল এইভাবে। অধিকাংশ কবিই পাঠকের সাথে তাদের
            মেলবন্ধন গড়ে তুলেছিল সঠিক ভাষা এবং সঠিক শব্দ চয়ন করে। অবশ্য সঠিক ভাষা এবং শব্দের জন্ম হয় ব্যক্তি যন্ত্রণা,
            সামাজিক যন্ত্রণা তার আন্দোলনের জমি থেকে। <br>উচ্চবর্ণের ভাষা প্রতিক্রিয়াশীল হয়ে ওঠে; আটপৌরে, অলংকারহীন ,
            ছাই- কুঁড়োর ভাষা বাঙময় হয়ে ওঠে। যেমন ‘ আমি কথা বলব কোন ভাষায়?’- কবিতায় অরুণ কাম্বলে লিখেছেন: <br><br>
            ধসা জমির ওপর বসে<br>
            শুয়োরের ঠ্যাং চিবোতে চিবোতে<br>
            আমার ঠাকুরদা- যিনি আমার শরীরের<br>
            স্থায়ী বাসিন্দা, যার পিঠে চাপানো আছে<br>
            ঐতিহ্যের আস্ত গেরস্থালি- তিনি<br>
            হঠাৎ আমার উদ্দেশ্যে হাঁক ছাড়লেন:<br>
            ‘অ্যাই খানকির বাচ্চা, তুই কথা বলবি<br>
            মোদের জবানে, শুধু মোদের জবানে , বুঝেছিস।’ <br>
            বেদ পুঁথির পাতা উল্টে<br>
            ঘি- মসৃণ টিকি নেড়ে,<br>
            আমার ব্রাহ্মন শিক্ষক আমাকে ধমকালেন<br>
            ‘ ওহে মূর্খ, শুদ্ধ ও সম্ভ্রান্ত ভাষায় কথা বলতে শেখো।’<br>
            (অনুবাদ: রনজিৎ দাশ)<br><br>দলিত কবিতা আমাদের মূলধারার সাহিত্য থেকে আলাদা। কবি এখানে এমন শব্দ ব্যবহার করেছেন যা সাধারণ সাহিত্যের আঙিনায়
          নিষিদ্ধ। ব্রাহ্মণ্যবাদী রাজনীতির বিরোধিতা, বর্ন বৈষম্যের বিরোধিতা, শিক্ষা এবং সমস্ত ধরনের সামাজিক ও
          গণতান্ত্রিক অধিকার দলিত কবিতার বিষয়বস্তু। কবিরা চাঁছা ছোলা ভাসায় তাদের বেঁচে থাকার যন্ত্রণার, অপমানের
          অনুভূতি প্রকাশ করেন। অত্যাচার অপমানের প্রতিরোধ করতে গিয়ে ব্যক্ত করেন তাদের ক্রোধ। উচ্চবর্ণের প্রতি তাদের ঘৃণা।
          প্রচলিত নান্দনিকতার পরিবর্তে অপ্রচলিত নান্দনিকতা ফুটে ওঠে তাদের কবিতায়। তাই অনেক ‘রিপোর্টেজ’ জাতীয় কবিতাতেও
          পাওয়া যায় কাব্য সুষমা। <br>
          দলিত কবিতার প্রথম জার্নাল ‘আক্রোশ’ প্রকাশিত হয় ১৯৭৮ সালে। নীরভ পটেল, দলপত চৌহান, প্রভীন গাডভি আর যোগেশ দাভে -
          এই চারজন কবির উদ্যোগে গুজরাটি দলিত প্যান্থারের এই পথ চলা। পরবর্তী ক্ষেত্রে তা পল্লবীত হয়ে দাঁড়ায় গুজরাটি
          সাহিত্য আন্দোলনে। এই চারজন একই কলেজের সহপাঠী, দলিত বস্তিতে একই সাথে জীবনযাপনের পাশাপাশি বামপন্থী আদর্শের চর্চা
          করে আম্বেদকরের স্বপ্নের শ্রেণীহীন জাতি নিরপেক্ষ সমাজ গঠনের সক্রিয় কর্মী হয়ে ওঠেন। স্বভাবতই কবিতা তাদের কাছে
          হয়ে ওঠে সমাজ পরিবর্তনের হাতিয়ার। ‘আক্রোশ’ অত্যাচারিত দলিত মানুষের প্রতিবাদ ও প্রতিরোধের প্রতীক হয়ে ওঠে।<br>
          অরবিন্দ ভেগডা, গাড়ভী পরভীন, কান্তিলাল মাছওয়ানা আর নীরভ পটেলের বাংলা ভাষান্তরিত কিছু কবিতা তুলে ধরা হল- দলিত
          জীবনের যন্ত্রনা মান-অভিমান অপমান, জাতি বৈষম্যের ছবি নিয়ে। <br>
        </p>
        <font3 style="padding-left: 15px;">ধর্ম এবং অধর্ম </font3><br>
    <font4 style="padding-left: 15px;">অরবিন্দ ভেগডা  </font4><br>
        <p style="text-align: justify; padding: 15px;">গভীর অন্ধকার  শ্বাসরোধ করে দেয়<br>
            শ্মশানে দগ্ধ অস্থির সুতীক্ষ্ণ চিৎকার<br>
            আর বিলাপ ভাসে<br>
            সূর্যের কিরণ মিলিয়ে আসে<br>
            অন্ধকারে<br>
            থাকে শুধু প্রবঞ্চক কিছু শ্রুতি।<br><br>
           
            অতৃপ্ত বাসনাপুঞ্জ <br>
            ধূমায়িত হয় অন্ধকারের আগুনে।<br>
            তৈলাক্ত প্রস্তর মূর্তির  সামনে<br>
            মনুর জপমালা ঘুরতে থাকে,<br>
            চাবুকের কশাঘাতে<br>
           মহাভারতের পান্ডব অরণ্যে<br>
            বহু শতাব্দী ধরে আগুন জ্বলছে<br>
            প্রতিক্রিয়াশীল* আগুন<br>
            অন্ধকারের নির্মাতা,<br>
            তার  অত্যাচারে অর্ধ দগ্ধ তক্ষক,<br>
            অসংখ্য বৃদ্ধাঙ্গুষ্ঠ হয়েছে<br>
            বিচ্ছিন্ন। <br><br>
           
           তবু এখনো সূর্য<br>
            ঝোপঝাড়ে  আগুন ধরায়<br>
            সাদা বক পাখিরা হইচই করে<br>
            ডানা ঝাপটায়<br>
            ইচ্ছামৃত্যু কামনা করে<br>
            এই সূর্য ছিন্নভিন্ন হোক।<br><br>
           
           *বিক্রিয়াকারী পদার্থ। <br><br>
           
           [ কবিতাটিতে একটি কূটাভাস নির্মিত হয়েছে।  গায়ত্রী মন্ত্রে সূর্যের  বন্দনা করা হয়েছে । তিমির বিনাশী এবং  আলোর সৃষ্টি কর্তা রূপে,  এই সূর্য   অর্ধদগ্ধ  তক্ষকের জীবনে অত্যাচার এবং অন্ধকার নিয়ে এসেছে। আর্যদের ভারতবর্ষে অনুপ্রবেশের আগে এখানে থাকতো তক্ষকরা।  তক্ষক উপজাতি।  উপনিষদে বন্দিত সূর্য  এখানে দলিতদের উপর অত্যাচারী  রূপে উপস্থাপিত হয়েছে। ] <br><br>
        </p>
        <font3 style="padding-left: 15px;">পৃথিবী আমাদের বাড়ী </font3><br>
    <font4 style="padding-left: 15px;">গাডভী পরভীন   </font4><br>
        <p style="text-align: justify; padding: 15px;">যার মাথার উপর ছাদ আছে<br>
            পৃথিবীটা তার কাছে বাড়ী,<br>
            যে রুটির টুকরে পেট ভরাতে পারে<br>
            পৃথিবী তার আনন্দের নিকেতন<br>
            শীতে একটা শাল জড়াতে পারলে <br>
            পৃথিবী তার কাছে উষ্ণ। <br>
            দুনিয়াটা তার কাছে বর্ণময়<br>
            যার একটা প্রেমিকা আছে<br>
            আর যার সামর্থ্য আছে <br>
            মদিরাতে চুমুক দেওয়ার <br>
            পৃথিবী নিয়ে সে স্বপ্ন দেখে<br>
            যে জীবনে এগুলোর কোনো কিছুই পায়নি<br>
            পৃথিবী তার কাছে শুধু পৃথিবী<br>
            - কেবল একটি গ্রহ<br>
            [কবি এখানে কাব্যিকতা না করে সহজ সরল ভাবে প্রতিবাদ জানিয়েছেন দলিতদের বঞ্চনা প্রসঙ্গে। তাদের অভাবি জীবনে পৃথিবী তাদের কাছে একটি গ্রহ ছাড়া আর কিছুই নয়।] <br><br>
            </p>

            <font3 style="padding-left: 15px;">আলোর অপেক্ষায়</font3><br>
    <font4 style="padding-left: 15px;">গাডভী পরভিন    </font4><br>
        <p style="text-align: justify; padding: 15px;">অরন্য যদি গভীর অন্ধকারে আলোহীন <br>
            আর আকাশ যদি মেঘাচ্ছন্ন থাকে <br>
            সূর্য ওঠার অপেক্ষায় থাকা দুস্কর। <br>
            একাকী বেরিয়ে পড়তে হয় পাহাড় ডিঙোতে <br>
            বাদলা রাতের গভীর ঘুম থেকে <br>
            সমুদ্রকে জাগাতে উঠে যেতে হয়<br>
             আলোর অপেক্ষায় থাকা যায়না।<br>
             নিদ্রারত গাছগুলো নাড়িয়ে<br>
             বাসার পাখিগুলোকে শিস দিলে<br>
             ফুলের কুঁড়ি গুলোকে নাড়াচাড়া করলে<br>
             অল্প আলোর ছোঁয়া পাওয়া যায়। <br>
             নক্ষত্রদের দেখা যায়<br>
            সশস্ত্র প্রহরীর সাজে।<br>
             আমাদের জানতে হবে<br>
             সূর্য সৃষ্টির রহস্য।<br>
             তার জন্ম ও আলো ছড়ানো<br>
             কঠিন যন্ত্রণায়। <br>
             জন্মভূমির অত্যাচারে আসুক<br>
             আমাদের প্রতিবাদ।<br>
            তার যন্ত্রণার সঙ্গী হতে হবে<br>
             তাই সূর্য ওঠার অপেক্ষায়<br>
             থাকা কঠিন।<br>
            
            [কবিতাটির রূপক অর্থ সহজেই অনুমেয়।  দলিত জাতির অজ্ঞতা আর অশিক্ষা দূর করার জন্য অত্যাচারিত সমস্ত মানুষের জাগরিত হওয়া প্রয়োজন।  বাবাসাহেব আম্বেদকরের তিনটি মন্ত্র-  শিক্ষা,  প্রতিবাদ  এবং সংগঠিত হওয়ার কথা কবি বলেছেন।  আলোর জন্ম সহজ নয় তার জন্য প্রয়োজন নিরন্তর প্রচেষ্টা। ] <br><br>
</p>
<font3 style="padding-left: 15px;">শ্রীকৃষ্ণের শেষ বার্তা </font3><br>
<font4 style="padding-left: 15px;"> কান্তিলাল মাকওয়ানা কাতিল</font4><br>
    <p style="text-align: justify; padding: 15px;"> গোকুলের শ্রীকৃষ্ণ বলেছিলেন:<br>
        ‘গ্লানির্ভবতি ভারত’। <br>
        অস্পৃশ্যতার  জ্বালা তিনিও <br>
        একবার পেয়েছিলেন।<br>
        একদা তৃষ্ণার্ত শ্রীকৃষ্ণ<br>
         গ্রামের  কুয়োতলায় গিয়ে<br>
         শুনলেন : ‘তোমার জাত কি হে?’ <br>
         শ্রীকৃষ্ণ বিস্মিত হলেন কেউ তাকে<br>
         চিনতে পারেননি বলে।<br>
          করজোড়ে তিনি বললেন: ‘ মা জননী,<br>
        ‘এভা রে আমে এভা, তামে সামঝো তেভা’ <br>
        ( আমি তোমারই  জাতি,  তুমি বুঝতে পারছ না)<br>
         মহিলা   ভ্রু-কুঞ্চিত করে বললেন: <br>
        ভাগ,  আর যেন গ্রামে না দেখি। <br>
        শুকনো গলায়  কালো কৃষ্ণ<br>
         কুয়োতলা   ছেড়ে গেলেন।<br><br>
        
        “মানুষ জড়পাথরকে  পুজো করে<br>
         আর জীবন্ত দেবতাকে ঘৃণা।<br>
         যে মানুষের সৃষ্টিকর্তা আমি<br>
         তারাই আমার মন্দিরে অস্পৃশ্যতা এনেছে।<br>
         গীতার মন্ত্র নিয়ে<br>
         আমি আর এখানে আসব না।<br>
         বরং ফিরে যাই<br>
         আমার গোকুলে। <br><br>
        
        [ আধুনিক গুজরাটি কবি কান্তিলাল অস্পৃশ্যতার যন্ত্রণা বোঝাতে গিয়ে শ্রীকৃষ্ণের কালো চেহারা ব্যবহার করেছেন।  কবিতাটি ‘ ভজন’  আঙ্গিকে লেখা।   ভজনের তাল এবং ছন্দ অনুবাদে যথাযথভাবে উপস্থাপিত করা গেল না।  এজন্য দুঃখিত।] <br><br>
    </p>
    <font3 style="padding-left: 15px;">যন্ত্রণা</font3><br>
<font4 style="padding-left: 15px;">নিরভ  পটেল</font4><br>
    <p style="text-align: justify; padding: 15px;">  শ্মশানে  দগ্ধ  শবের মত<br>
        আমাদের   জঠরাগ্নি  জ্বলছে;<br>
        কুয়োর  কেরোসিন জলে<br>
        আমাদের গলা।<br>
        আমাদের  কুটির  যেগুলো<br>
        টুনটুনি পাখির মত আমরা <br>
       গড়ে তুলেছিলাম<br>
        তোমরা  ভেঙে দিয়ে গেছো।<br>
       আমাদের মাতৃভূমি ছেড়ে কোথাও<br>
        আছে কি কোন দলিতস্থান<br>
        পাকিস্তানের  মত? <br>
        আমাদের কি দোষ<br>
          ভুলই  বা কোথায়?<br>
        তোমাদের রাস্তা পরিষ্কার রাখা কি আমাদের দোষ<br>
        মৃত গবাদি পশু কাঁধে নিয়ে ফেলে আসা<br>
        অথবা তোমাদের ছেলেমেয়েদের জন্য পোশাক বানানো<br>
        কিংবা নোংরা মেঝে পরিষ্কার করা<br>
        আমাদের দোষ?<br>
       আমাদের  ঝকঝকে করা মেঝেতেই <br>
       উৎসর্গ করতে পারো<br>
        আমাদের বলদের জীবন।<br>
       তোমরা শকুনের মত উৎসবে মেতেছে<br>
        আমার বোনেদের শরীর নিয়ে<br>
        তোমাদের শস্য পাহারা দেওয়া<br>
        আমার বাবার সমস্ত  ইচ্ছাদের  তোমরা<br>
        কবর দিয়েছো।<br>
        আমার প্রিয় পাপাইয়ের কেটে নেওয়া<br>
        লিঙ্গ থেকে ফিনকি দিয়ে ঝরে পড়া রক্তের নামে<br>
        আমি শপথ নিচ্ছি<br>
        তোমাদের বিনাশ আমি করবই,<br>
        যুগ যুগ ধরে আমাদের পূর্বপুরুষদের<br>
        কান্না তোমাদের হাসিয়েছে।<br>
        কিন্তু আমার এই যন্ত্রণা  দেখে হেসোনা<br>
        আমার বাবার মুখে লাথি মেরেছ<br>
        কিন্তু আমার যন্ত্রণার ক্যাকটাসে মারতে এলে<br>
        এমন পাল্টা দেবো আর উঠবে না।<br>
        ধৈর্য আমার কানায় কানায় পূর্ণ<br>
        ক্রোধের পারদ দুরন্ত গতিময়। <br>
        আমার বিষাক্ত কালি ঝরানোর আগে <br>
       থেমে যাও।<br>
        এটাই আমার অন্তিম সতর্ক বার্তা । <br><br>
       [ নীরভ পটেল গুজারাটি কবিতার অন্যতম বিশিষ্ট এবং বিতর্কিত কবি। এই কবিতার আঙ্গিক ‘যাসা চিঠঠি’। ‘যাসা চিঠঠি’ ভাবপ্রকাশের একটি আঞ্চলিক মাধ্যম। রাজার অন্যায় আইনে অত্যাচারিত বিক্ষুব্ধরা এই মাধ্যমে নিজেদের ক্ষোভ প্রকাশ করতেন। গুজরাটি দলিত কবি এই আঙ্গিক ব্যবহার করে আধিপত্যবাদীদের বিরুদ্ধে তার যন্ত্রণা ও প্রতিবাদ ব্যক্ত করেছেন।]
</p>
    </div>
</body>
</html>       

            
           