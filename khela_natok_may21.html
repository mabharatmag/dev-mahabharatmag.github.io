<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>khela_natok_may21</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font4 style="padding-left: 15px;">নাটক </font4><br>
    <font3 style="padding-left: 15px;">খেলা ভাঙার পালা</font3><br>
        <p style=" font-size: 25px; padding: 0px 15px; text-align: left; margin: 0px;">[একটি বিদেশি নাটকের ছায়া অবলম্বনে]
        </p><br>
    <font4 style="padding-left: 15px;">অভীক চক্রবর্তী </font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        <p style="text-align: justify; padding: 15px;">

            <em>একটা ঘর। জানালা দরজা কিছু নেই। ঘরটির মাঝে একটি বড় চেয়ার রাখা। ঘরের মেঝেতে অনেক কাগজের টুকরো পড়ে পড়ে
                রয়েছে। নানা আকারের ও মানের। ঘরের মাঝে রাখা চেয়ারটি হঠাৎ নড়ে ওঠে। চেয়ারের পেছন থেকে একটি চরিত্র
                বেরিয়ে আসে। চরিত্রটি হল ‘এক’। এক ঘরটিতে ঘুরে বেড়াবে। যেন ঘরটিকে/ জায়গাটিকে বোঝার চেষ্টা করছে। ঘুরতে
                ঘুরতে এক চেয়ার এর পেছনে যাবে আর সাথে সাথে চেয়ারের অপর দিক দিয়ে আরেকটি চরিত্র ‘ দুই’ বেরিয়ে আসবে। দুই
                ও ঘরটি ঘুরে ঘুরে দেখবে। এমন সময় এক আবার চেয়ারের পেছন থেকে বেরিয়ে আসবে ও দুইয়ের সামনাসামনি এসে পড়বে।
                দুজনে দুজনের দিকে কিছুক্ষণ ফ্যালফ্যাল করে চেয়ে থাকবে। </em><br><br>

            এক: আপনি কে? <br>
            দুই: কে! আমি? তুই কে? <br>
            এক: প্রশ্নটা আমি আগে করেছি।<br>
            দুই: ছেড়ে দে। এখানে আমাকে কেন এনেছিস? বল কেন? <br>
            এক: প্রশ্ন টাতো তো আমারও। আমাকে এখানে এনেছেন কেন? <br>
            দুই: আমি! আমি তোকে এখানে এনেছি! জীবনে তোর থোবড়া আমি এই প্রথম দেখলাম, আর আমি তোকে এখানে এনেছি? মশকরা হচ্ছে
            না। বল বল আমাকে এখানে কেন ধরে এনেছিস? বল বল... <br><br>

            <em>তুড়ি মারতে মারতে দুই একের দিকে এগোতে থাকে। দুই পিছোতে থাকে।</em><br><br>

            এক: আমি! না না আমি না। আচ্ছা আপনি তখন থেকে আমাকে তুই তুই করছেন কেন বলুন তো? <br>
            প্রশ্নটা শুনে দুই থমকে দাঁড়ায়। একের দিকে চেয়ে থাকে। কিছুক্ষণের স্তব্ধতা।<br>
            এক: আমরা ঠিক কোথায় আছি বলুন তো? <br>
            দুই মাথা নীচু করে উত্তর দেয়। জেন সে লজ্জিত।<br>
            দুই:আমি ঠিক বুঝতে পারছি না।<br>
            এক: এখানে এলামই বা কি করে! কোন দরজা নেই, জানালা নেই! <br>
            দুই: গোডাউনের মতো মনে হচ্ছে।<br>
            এক: জেলখানাও হতে পারে কিন্তু দরজাতো একটা থাকবে। <br>
            দুই জেলখানা শব্দে ঘাড়ার ও সন্দেহ জনক ভাবে বলে।<br>
            দুই: তা তুই, মানে ইয়ে আপনি জেলারকে জিজ্ঞেস করবেন নাকি, এর দরজা কোথায়।<br><br>

            <em>এক দুইয়ের কথা শোনেনা কারন কোন তার নজর মাটিতে ছড়িয়ে থাকা কাগজগুলো।</em><br><br>

            এক: আরে এসব কি! আপনি লক্ষ্য করেছেন এগুলো? <br>
            দুই: কি গুলো? <br>
            এক: আরে এই কাগজগুলো। সবকটায় একই কথা লেখা আছে, একটা ঘর মাঝে বড় একটা চেয়ার আর চারিদিকে কাগজের টুকরো ছড়ানো।
            <br>
            দুই: কি? <br>
            এক: আরো দেখুন না।<br><br>

            <em>দুই একটা কাগজ তুলে পড়ে। তারপর আরও একটা, আরও একটা</em><br><br>

            দুই: একটা ঘর মাঝে বড় একটা চেয়ার আর চারিদিকে কাগজের টুকরো ছড়ানো। ধুর শালা এগুলো কি? <br>
            এক: ঠিক আছে ঠিক আছে অধৈর্য হবেন না। বিষয়টা ঠিক বোঝা যাবে।<br>
            দুই: কি করে যাবে হ্যাঁ? <br>
            এক: আচ্ছা আপনি কি চিৎকার করে দেখেছেন? <br>
            দুই: আজ্ঞে না। আর সেটা তো আপনি ভালো করেই জানেন। <br>
            এক: যাহ বাবা! আমি কি করে জানব? <br>
            দুই: জানবেন। কেননা আপনি আমার আগে থেকেই এখানে আছেন।<br>
            এক: মোটেই না, আপনি আমার আগে থেকে আছেন।<br>
            দুই: না আপনি।<br>
            এক: আপনি।<br>
            দুই: আপনিই।<br>
            এক: আপনি আপনি আপনিই। <br>
            দুই: ঠিক আছে ঠিক আছে। দুজনে একই সময়ে থেকে আছি। ব্যাস মিটলো? তা এবার কি একসাথে চিৎকার করে দেখা যেতে পারে?
            <br>
            এক: অবশ্যই পারে। আপনি ঐদিকে। আমি এইদিকে। রেডি ওয়ান, টু, থ্রি… এই এই দাঁড়ান দাঁড়ান, কাকে উদ্দেশ্য করে
            চিৎকার করব আমরা? <br>
            দুই: আশে পাশে যারা আছে। বন্ধুদের। <br>
            এক: তারাতো শত্রু ও হতে পারে।<br>
            দুই: অ্যাঁ… <br>
            এক: হ্যাঁ আর তাহলে তো তারা বুঝে যাবে যে আমরা বেরোতে চাইছে।<br>
            দুই: তাহলে? আমরা কিছুই করবো না, এখানে এইভাবে রয়ে যাব? <br>
            এক: হয়তো আমাদের অপেক্ষায় করা উচিত।<br>
            দুই: অপেক্ষা! কিন্তু কার জন্য? <br>
            এক: জানিনা। হয়তো কারো জন্য। কোন কিছুর জন্য। <br><br>
            কিছুক্ষণের স্তব্ধতা<br><br>
            এক: আচ্ছা আপনি কিন্তু আমার প্রশ্নটার কোন জবাব এখনো দেননি। <br>
            দুই: কোন প্রশ্ন? <br>
            এক: ওই যে আপনি কে? <br>
            দুই: ও আপনি জানতে চান? <br>
            এক: হ্যাঁ।<br>
            দুই: সত্যি জানতে চান? <br>
            এক: সত্যি সত্যি সত্যি। তিন সত্যি।<br>
            দুই: উত্তরটা হয়তো আপনাকে চমকে দেবে।<br>
            এক: আরে বাবা বলুন না।<br>
            দুই: আমি জানিনা।<br>
            এক: অ্যাঁ<br>
            দুই: হ্যাঁ আমি জানিনা আমি কে।<br>
            এক: ওঃ<br>
            দুই:কিন্তু আপনি, আপনি কে? <br>
            এক: আমিও জানিনা আমি কে।<br>
            দুই: ওঃ ওই<br>
            এক: আচ্ছা তাহলে তো আমরা যে কেউ হতে পারি! বন্ধু বা শত্রু, যে কেউ? <br>
            দুই: হ্যাঁ পারি। আমরা কি আগে থেকেই দুজন দুজনকে চিনি? <br>
            এক: চিনতে পারি, আবার নাও পারি। চলুন বরং চেনা দিয়ে শুরু করি। আমার দিকে তাকান।<br>
            দুই: কি? <br>
            এক: আমার দিকে তাকান তাকান, তাকে বলুন আপনি আমাকে যেমন ভেবেছিলেন আমি কি তেমনই! <br>
            দুই: আপনি খুবই সাধারণ, কেমন বোকা বোকা। <br>
            এক: না না হলো না। আপনি নিজেকে দিয়ে আমাকে বিচার করুন। জানেন তো আমরা , অনেক সময় তেই অন্য কিছুর সাথে তুলনা
            করে কোন কিছু সম্পর্কে ধারণা তৈরি করি। যেমন একটা মানুষ আর একটা গাধা। দুজনের আকৃতি, দাঁড়ানোর ভঙ্গি, গলার
            আওয়াজ তুলনা করে বুঝিয়ে যে এটা মানুষ আর এটা গাধা। ঠিক তেমনই।<br><br>

            <em> দুই একের মুখের দিকে হা করে তাকিয়ে থাকে।</em><br><br>

            এক: বুঝলেন না, যেমন ধরুন আমি বলতে পারি আপনি ঠিক তেমনই যেমন আমি ভেবেছিলাম।<br>
            দুই: আপনি আমার সম্বন্ধে কি ভেবেছিলেন? <br>
            এক: তাতো জানিনা।<br>
            দুই: ধুর শালা। দেখুন আমি শুধু এটুকু বলতে পারি আকৃতিগত ভাবে আপনি গাধা নন, কিন্তু মাথাটা আপনার গাধার।<br>
            এক: এইতো এইতো বেশ হচ্ছে। অন্তত এটা তো বোঝা গেল যে আপনি গাধা নন, না মানে আমিও নই। হবে হবে। চলুন আমরা শুরু
            করি। এই আমি আমার একটা হাত উপরে তুলে দাঁড়ালাম। এবার আপনি আমার চারপাশে ঘুরে ঘুরে দেখে বলুন কি দেখছেন। কই চলুন
            শুরু করুন।<br><br>

            <em>দুই অনিচ্ছাসত্ত্বেও এক এর চারপাশে ঘুরে ঘুরে দেখতে থাকে।</em><br><br>

            এক: সাথে সাথে বলুন। বলুন বলুন।<br>
            দুই: আপনার দুটি হাত। একটি হাত উপরে তোলা। <br>
            এক এবার উপরে তোলা হাতের পাতাটি ঘোরাতে থাকে।<br>
            দুই:উপরে তোলা হাতের পাতাটি কব্জির উপর বাই বাই করে ঘুরছে। ঘাড়ের উপর রয়েছে একটি মাথা। মাথাটি কালো চুলে ঢাকা,
            আর ভেতরটি সম্ভবত ফাঁকা। চুলের নীচে কপাল। কপালের নীচে একটি নাক। নাকের দুপাশে দুটি চোখ। নাকের নীচে একজোড়া
            ঠোঁট।<br>
            এক: ঠোঁট দুতি ফাঁক করে দাঁত দেখায়। <br>
            দুই: ঠোঁটের ভেতরে দাঁত। <br>
            এক জিভ বার করে দেখায়। দুই খুব বিরক্ত হয়। <br>
            দুই: দাঁতকপাটি ভেতর একটি জিভ। <br>
            এক: কোমর ঘোরাতে শুরু করে।<br>
            দুই: শরীরের উপরের অংশটি কোমরের উপর বসানো। কোনটি লম্বা লম্বা দুটি ঠ্যাঙের উপর চাপানো।<br>
            এক: তাহলে এগুলো থেকে কি মানে বেরোলো? <br>
            দুই: মানে বেরোলো যে তুমি বোকা নয় অত্যন্ত ধূর্ত। আমাকে গোলগোল ঘুরিয়ে ফাঁসাচ্ছো। এবার বলতো বাছা ঠিক কি
            চাইছো? <br>
            দুই: একের উপর ঝাপিয়ে পড়ে একের গলা টিপে ধরে। দুজনের ধস্তাধস্তি শুরু হয়।<br>
            এক: আরে করছেন কি? লাগছে ছাড়ুন ছাড়ুন। <br>
            দুই: আগে বল শালা আমাকে এখানে কেন এনেছিস বল? <br>
            এক: আমি আপনাকে আনিনি। ছাড়ুন।<br>
            দুই: বলবিনা? বল শালা আমি কে? <br>
            এক: ছাড়ুন ছাড়ুন । এইভাবে হবে না, ভুল করছেন ছাড়ুন।<br><br>

            <em>হঠাৎ দুইয়ের নজর যায় মাটিতে পড়ে থাকা কাগজগুলোতে। দুই এককে ছেড়ে দিয়ে একটা কাগজ তুলে নেয়। হা করে কাগজটা
                পড়তে থাকে। এক ছাড়া পেয়ে কাশতে কাশতে উঠে বসে। </em><br><br>

            দুই:যাঃ শালা এই লেখাগুলো আবার কে জুড়ে দিলো! <br>
            এক এবার একটা কাগজ তুলে নিয়ে পড়তে শুরু করল।<br>
            এক: একটা ঘর মাঝে বড় একটা চেয়ার আর চারিদিকে কাগজের টুকরো ছড়ানো। দুটো মানুষের প্রবেশ। অসম্ভব! কি করে হলো?
            <br>
            দুই: দুটো মানুষ। একজন আপনি একজন আমি।<br><br>

            <em>এই কথা চলার সময় দুই হাতে নিজের পকেটের কিছু আছে বলে মনে করে ও পকেট এ্ হাত চালায়। পকেট থেকে একটি চাবি
                বেরোয়। চাবি টা দেখে দুই হতবাক হয়ে যায়। এক চাবিটি দুই এর হাত থেকে ছিনিয়ে নেয়।</em><br><br>
            এক: এটা কি? <br>
            দুই: তাইতো, এতো একটা চাবি? <br>
            এক: সে তো আমিও দেখতে পাচ্ছি, কিন্তু এর মানেটা কি? <br>
            দুই: আমি কিছুই বুঝতে পারছিনা। ওটা কখন আমার পকেটে! <br>
            এক: কিন্তু আমি সব বুঝতে পারছি।<br>
            এক ভীষণ উত্তেজিত। দুই একের দিকে এগিয়ে আসে।<br>
            দুই:না শুনুন।<br>
            এক: দূরে, একেবারে দূরে। একদম কাছে আসার চেষ্টা করবি না। এবার তুই আমাকে বল তোর মতলবটা কি? তুই আমার কাছ থেকে
            গণপতি! <br>
            দুই: গণপতি! <br>
            এক:হ্যাঁ তোর নাম গণপতি। এই দ্যাখ চাবির ওপর লেখা আছে।<br>
            দুই: না না শুনুন ভুল হচ্ছে।<br>
            এক:কিছু ভুল হচ্ছে না। <br>
            দুই: আমাকে একটু বলতে দিন।<br>
            এক: অনেক তামাশা হয়েছে, এবার সোজাসুজি বলবি কিনা? <br>
            দুই: ঠিক আছে আমি মেনে নিলাম আমি গণপতি। চাবিটা আমার। আমি আপনাকে এখানে আটকে রেখেছি, কিন্তু প্রশ্নটা হচ্ছে কেন?
            <br>
            এক: সেটাই তো আমার প্রশ্ন, কেন? <br>
            দুই: হ্যাঁ বলুন কেন? কেন আমি আপনাকে আটকে রাখব। কেন আমি আপনার সাথে এমন খেলা খেলব যে আপনি আপনার নাম পর্যন্ত
            ভুলে যাবেন? বলুন কেন? <br>
            এক: হয়তো কোনো ইনফরমেশনের জন্য।<br>
            দুই: ইনফর্মেশন! এমনকি আপনি জানেন যা আমি আপনার কাছ থেকে জেনে নেওয়ার চেষ্টা করব? আপনি তো নিজের নামটাই জানেন
            না।<br><br>

            <em>এক বেশ হতভম্ব হয়ে যায়।</em><br><br>
            দুই: তাহলে ভাবুন আমি আপনাকে আটকে রাখতে যাব কেন? আর জেলার কখনো নিজেকে ও জেলের মধ্যে বন্দীদের সাথে আটকে রাখে?
            <br>
            এক: কে এখন খুব বিমূর্ত ও হতাশ দেখায়।<br>
            এক: কিন্তু আমার বিশ্বাস আমি এই চক্র থেকে বেরোবোই।<br>
            দুই: আমারও তাই বিশ্বাস। একবার চাবিটা দেখা যাবে? <br><br>

            <em>এক খুব দ্বিধা নিয়ে এই দুইয়ের হাতে চাবি টা দেয়।</em><br><br>

            দুই: চাবি আছে মানে তালা আছে। আর তালা থাকা মানে দরজা থাকার সম্ভাবনা।<br><br>

            <em>এক আর দুই একসাথেই তালা খুলতে শুরু করে। সর্বত্র খোঁজে, কিন্তু শেষ পর্যন্ত হতাশ হয়। দুই চেয়ারে বসে
                পড়ে।</em><br><br>

            দুই: শালা তুই কে? ঠাট্টা করছিস আমাদের সাথে, ক্ষমতা থাকলে সামনে আয়না শালা। কোন লাভ হল বলে মনে হয়? <br>
            এক মাথা নেড়ে না বলে<br>
            এক: তবে চেষ্টাটা ভালো। চলুন বরং শব্দ ছড়ার খেলা খেলি।<br>
            দুই: শব্দজোড় আর খেলা! তাতে হবে? <br>
            এক: কিসে কি হবে জানিনা। কি হচ্ছে তাও বুঝিনা। অন্তত এতক্ষন পরে একটা অন্যরকম শব্দ তো পাওয়া গেল গণপতি। হয়তো
            এটাই ক্লু। এটা বলছে যে শব্দ নিয়ে খেলো। হয়তো এমন কোন একটা শব্দ আছে যা মনে পড়ে গেলেই আমরা এখান থেকে বেরোবার
            একটা উপায় খুঁজে পাবো।<br>
            দুই: ব্যাপারটা বেশ ইন্টারেস্টিং। আপনাকে যতটা বোকা ভেবেছিলাম আপনি ততটা নন।<br>
            এক: যাগ্গে যাক ওসব বাদ দিন চলুন শুরু করি। আমি একটা শব্দ বলব সেটা শোনা মাত্র আপনার মাথায় যে শব্দটা আসবে
            বলবেন। বেশি ভাববেন না কিন্তু, শুরু করি। রাত।<br>
            দুই: দিন<br>
            এক: আমি<br>
            দুই: তুমি<br>
            এক: সাদা<br>
            দুই: কালো <br>
            এক: লম্বা<br>
            দুই: বেটে। হচ্ছে হচ্ছে কোন মানে বেরোচ্ছে? <br>
            এক: আহা ধৈর্য ধরুন। কাঁচা<br>
            দুই: পাকা<br>
            এক: সোজা<br>
            দুই: বাঁকা<br>
            এক: বাজার<br>
            দুই: দোকান<br>
            এক: আলো<br>
            দুই: অন্ধকার<br>
            এক: চরিত্র<br>
            দুই: সংলাপ<br><br>

            <em>কিছুক্ষণের জন্য এক থমকে যায়।</em><br><br>

            দুই: কোন মানে? <br>
            এক: না না এখনো না। মাস্টার<br>
            দুই: ছাত্র<br>
            এক: রোদ<br>
            দুই:বৃষ্টি<br>
            এক: টেবিল <br>
            দুই:চেয়ার<br>
            এক: ফুল<br>
            দুই: ফুলদানি<br>
            এক: না না হলো না।<br>
            দুই: কিন্তু ফুল তো ফুল দানি তে রাখা যায়।<br>
            এক: আপনি বেশি ভেবে উত্তর দিচ্ছেন না ভেবে দিতে হবে।<br>
            <em>বলতে বলতে এক গলায় হাত বোলায়।</em><br><br>

            এক: বড়জোর টিপেছেন বেদম শক্তি আপনার আর কিছু মনে করবেন না বড্ড বদমেজাজী আপনি।<br>
            দুই: যাক এতক্ষণ বাদে নিজের এটুকু পরিচয় অন্তত পেলাম শক্তিশালী বদমেজাজি<br>

            <em>এক দুই-এর হাতটা চেপে ধরে।</em><br><br>

            এক: সত্যি কতক্ষণ ধরে চেষ্টা করছি বলুনতো নিজেদের সম্পর্কে একটু কিছু জানার।<br>
            দুই: মাঝে মাঝে মনে হচ্ছে আমি যেন স্বপ্ন দেখছি। আমার স্বপ্নে আপনি আছেন।<br>
            এক: কিন্তু এটা তো সত্যি নয়।<br>
            দুই: কেন নয়? হতেই পারে এটা আমার স্বপ্ন আর এক্ষুনি আমি ঘুম থেকে উঠে যাব। আমার নাম ঠিকানা খুঁজে পাব।<br>
            এক: আচ্ছা এটাতো আমার স্বপ্ন হতে পারে।<br>
            দুই: কি করে হবে? <br>
            এক: কেন হবেনা? আমি তো বাস্তব কল্পনা নই।<br>
            দুই: কে বলেছে আপনি বাস্তব? দুজন বাস্তব হয় কখনো? একজন বাস্তব, অন্যজন স্বপ্ন।<br>
            এক: কিন্তু আমি তো জানি আমি বাস্তব।<br>
            দুই: ভুল জানেন। আসলে আপনি আমার স্বপ্ন, কল্পনা।<br>
            এক: ঠিক আছে দুজন দুজনকে একসাথে চিমটি কাটি, যে বাস্তব সে জেগে উঠবে আর স্বপ্ন উবে যাবে।<br>
            দুই: ভালো কথা রেডি ওয়ান টু থ্রি…<br><br>

            <em>দুজন একসাথে চিমটি কাটে। দুজনেই চেঁচিয়ে ওঠে। দুজনেই হতাশ। এক দুই-এর কাঁধে হাত দিয়ে সান্তনা
                দেয়।</em><br><br>

            এক: চলুন আবার শুরু করি।<br><br>

            <em>এমন সময় দুজনের একসাথে চোখে পড়ে কাগজে লেখা গুলো পাল্টে গেছে ওরা কাগজ হাতে নেয়।</em><br><br>

            এক: আবার একটা নতুন লাইন! <br>
            দুই: হ্যাঁ তাইতো, “একটা ঘর মাঝে বড় একটা চেয়ার তার চারিদিকে কাগজের টুকরো ছড়ানো দুটো মানুষের প্রবেশ। এক:
            আপনি কে?” <br>
            এক: আরে এত সংলাপ! চরিত্রের কথা, নাটকে যেমন হয়! <br>
            দুই: আচ্ছা আপনি আমাকে প্রথম কি কথা বলেছিলেন? <br>
            এক: কি বলুন তো? <br>
            দুই: মনে করুন মনে করুন।<br>
            এক: হ্যাঁ মনে পড়েছে আপনি কে? <br>
            দুই:একেবারে ঠিক আপনি কে আর এখানেও ওই কথায় লেখা আছে।<br>
            এক: তারমানে আমরা দুজন দুটো চরিত্র আর যা কিছু বলছি সব সংলাপ! সংলাপ তো কেউ লেখে আর চরিত্রদের দিয়ে বলায়।
            তারমানে আমরা আমাদের কথা বলছি না অন্য কারো কথা আমাদের মুখ দিয়ে বলানো হচ্ছে! <br>
            দুই: কি বলছেন কি? অন্য কারো কথা! মানে আমরা যা যা বললাম সব অন্য কারো কথা! <br>
            এক: শুধু বললাম না যা যা করলাম সব অন্য কারো কথায়, ইচ্ছায়।<br>
            দুই: অন্যের অন্যের ইচ্ছায়! আমরা শুধুই চরিত্র ব্যাস? আচ্ছা চরিত্রের তো কোনো নাম থাকে। সংলাপ শুরু হয় সেই নাম
            দিয়ে। আচ্ছা দেখুন তো আপনার সংলাপের আগে কি নাম আছে।<br>
            এক: এক<br>
            দুই: এক! <br>
            এক: হ্যাঁ শুধুই এক।<br>
            দুই: তার মানে আমি দুই! <br>
            এক: হ্যাঁ ভাই আমি এক আর আপনি দুই। <br>
            দুই: না আমি শুধু দুই নই। আমি শুধু সংখ্যা নই। আমি মানুষ। আপনিই বলেছেন আমি শক্তিশালী, বদ্মেজাজি। আমার নিজের
            কথা আছে, ভাবনা আছে, ইচ্ছে আছে।<br>
            এক: শান্ত হন, শান্ত হন।<br>
            দুই: আমাকে নিয়ে এইভাবে কেউ খেলতে পারেনা। নামহীন গোত্রহীন সংখ্যা মাত্র হয়ে আমি কারো নাচবো না। আমার হাঁটাচলা
            কথা বলা অন্য কেউ নিয়ন্ত্রণ করবে সে কিছুতেই চলতে পারে না। <br>
            এক: কিন্তু ভাই আমরা শুধুই চরিত্র। হাজারো হাজারো লাখো লাখো। আমাদের সবকিছুই আগে থেকে নির্দিষ্ট। <br>
            দুই: হ্যাঁ, অন্য কারো মর্জি মতো। তাইতো? মানবোনা। অন্য কেউ নিয়ন্ত্রন করবে আমাদের জীবন, আমাদের ভালোলাগা,
            মন্দলাগা……… মানতে পারলামনা।<br><br>

            <em>দুই ঘরের চারিদিকে উত্তেজিত হয়ে ঘুরতে শুরু করে আর উদ্ভট উদ্ভট শব্দ বলতে থাকে। </em><br><br>

            দুই: কানিলা, চাকুসি, হুনিলু, ইকফোলু, মৃটুনি <br>
            এক: আরে ভাই, কি করছেন কি? <br>
            দুই: বিরোধিতা করছি। সব ভণ্ডুল করছি। এমন সব শব্দ বলছি যা পরিকল্পনাতে থাকতে পারে না। <br>
            এক: ভাই, ভুল করছেন। আমরা বড় অসহায়। নিজস্বতা আমাদের কিছুই নেই। সব কিছুই নির্দিষ্ট। <br>
            দুই: হোক নিদিষ্ট। তবু আমি এই ভেঙে ফেলার খেলা চালিয়ে যাবোই। <br><br>

            <em>দুই আবার আগের মতো শুরু করে। সারা ঘরময় ছোটাছুটি ও মুখে উদ্ভট সব শব্দের বুলি। এক কিছুক্ষন দুইয়ের দিকে
                তাকিয়ে থাকে, তারপর দুইয়ের মতো শুরু করে। </em><br><br>

            দুই: শুধু এতে হবে বলে মনে হচ্ছেনা বন্ধু। চলুন এই ঘরটিকে ভাঙার চেষ্টা করি। <br><br>
            <em>এক আর দুই মুখে বিচিত্র শব্দ করতে করতে ঘরের চারিদিকে হাত ও পা চালাতে থাকে। এমন সময় দুই পেছন থেকে একটা
                হ্যাঁচকা টান অনুভব করে। যেন কেউ ওকে পেছনে টেনে নিয়ে যেতে চাইছে। </em><br>
            <br>
            দুই: বন্ধু, কাজ হয়েছে। এই দেখুন ভয় পেয়েছে। আমাকে মুছে ফেলার চেষ্টা করছে বন্ধু। <br><br>

            <em>এক দুয়ের কাছে এসে হাত ধরে। এমন সময় একও পেছন থেকে টান অনুভব করে। </em><br><br>

            এক: হ্যাঁ ভাই, এবার আমাকেও মেটাচ্ছে। <br><br>

            <em>এক ও দুই যেন অদৃশ্য প্রতিপক্ষের সাথে লরাই করছে। মুখে বিচিত্র শব্দ করে ক্রমশ ওরা পিছনে সরে যাচ্ছে। এক সময়
                দুজন দুজনকে ধরে রাখার চেষ্টা করে, কিন্তু ধরে রাখতে পারেনা। দুজনের ছাড়াছাড়ি হয়ে যায়। দুজনকে যেন কারা
                চেয়ারের দুপাশ থেকে টেনে চেয়ারের পিছনে নিয়ে যাওয়ার চেষ্টা করছে। </em><br><br>

            এক: ভাই, এই পথেই কাজ হবে। <br>
            দুই: হ্যাঁ বন্ধু, কাজটা চালিয়ে জেতেই হবে। এখানেই শেষ নয়। <br>
            এক: হাল ছাড়বোনা ভাই। যতবার ফিরে আসবো ততবার আঘাত করবো। <br>
            দুই: আঘাতে আঘাতে ধ্বংস করে দেব এই স্বেচ্ছাচার। <br>
            এক: চলি ভাই……<br>
            দুই: চলি বন্ধু…… ওই কথাই রইল। <br><br>

            <em>দুজনে চেয়ারের পেছনে অদৃশ্য হয়ে যায়। চেয়ারটি একটি ধাতব শব্দ করে কিছুক্ষন নড়াচড়া করে, তারপর স্তব্ধ হয়ে
                যায়। </em><br>

        </p>


    </div>
</body>

</html>