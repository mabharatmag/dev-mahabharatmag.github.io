<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>krishibil</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font3 style="padding-left: 15px;">নতুন কৃষি আইন কি একেবারেই নতুন?</font3><br>
    <font4 style="padding-left: 15px;">অমিয় ভট্টাচার্য </font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        <p style="text-align: justify; padding: 15px;">

            পৃথিবীর কুড়িটি জলবায়ু অঞ্চলের আট রকম জলবায়ু আছে ভারতে। যার ফলে এই দেশের ফসল বৈচিত্র্য বিশ্ব অনন্য।
            বিশ্বের মোট আবাদযোগ্য জমির ১১% ভারতের যেখানে চীনে ৯%। এছাড়া ভারতের ভূখণ্ডে আছে ৪৬ রকমের মাটি, আছে ফসলের
            অফুরান বৈচিত্র। ভারতে আছে বিশ্বের ৪১% আম, ৩০% ফুলকপি, ২৪% কাজুবাদাম, ৩৬% মটরশুটি, ২৯% ইক্ষু, ২২% চাল, ২১%
            ডাল, ১৫% গম, ২৮% চা। নদীমাতৃক এই দেশে ফসলের যা বৈচিত্র্য তাতে সারা বিশ্বের মানুষকে খাওয়ানোর ক্ষমতা রাখে এই
            ভারতবর্ষ। কিন্তু স্বাধীনতার পর থেকে ভারতের কৃষি নীতি কৃষকের স্বার্থ রক্ষা করতে পারেনি। কৃষক তার ফসলের
            ন্যায্য দাম পায়নি। সরকারি মতে ভারতের কৃষি উৎপাদন উদ্বৃত্ত। তাহলে এই দেশে এখনো ২৭ কোটি ক্ষুধার্ত কেন? বিশ্ব
            ক্ষুধা সূচক এর নিরিখে ক্ষুধা সমস্যা সমাধানে ১১৭ টি দেশের মধ্যে ভারত ১০৩ নম্বর দেশ কেন? <br>
            বর্তমান কেন্দ্রীয় শাসকদল বলছে নয়াকৃষি বিল ভারতীয় কৃষির খোলনলচে বদলে কৃষকদের অবস্থার অভূতপূর্ব উন্নতি
            ঘটাবে। খুচরো ব্যবসায় আসা বড় বেসরকারি কোম্পানি গুলি সরাসরি কৃষকদের কাছ থেকে পণ্য কিনে ‘ভোক্তাদের’ কাছে
            সরাসরি বিক্রি করতে পারবে। মধ্যস্বত্বভোগীদের আর দরকার পড়বে না। বিপণনের সুবিধার্থে বড় সংস্থাগুলো তাদের আধুনিক
            প্রযুক্তিনির্ভর গুদামে পণ্য মজুত রাখতে পারবে বলে কৃষিপণ্য নষ্ট হওয়ার প্রবণতা কমবে। সবার ওপরে বেসরকারি
            সংস্থা গুলির বৃহৎ লেনদেন খাদ্যশস্য সংগ্রহ ও বিপণনের খরচ কমাবে। সবমিলিয়ে ভারতীয় কৃষি আরও দক্ষ বাজারনির্ভর
            হয়ে উঠবে। যার সুফল পাবে ভোক্তা ও কৃষকেরা। যাদের সামনে রেখে এত আয়োজন, সেই কৃষকরা কি ফসলের ন্যায্য দাম পাবে?
            মার্কিন যুক্তরাষ্ট্রে মুক্তবাজার অর্থনীতি চালু হওয়ায় আগে কৃষকেরা ফসলের খুচরো মূল্যের ৪০% পেত। আর এখন তারা
            পায় খুচরা মূল্য ১৫%। আজ ইউরোপ ও মার্কিন যুক্তরাষ্ট্রে কৃষিকে বাঁচিয়ে রাখতে হাজার হাজার কোটি টাকা ভর্তুকি
            দিতে হয়। কেন্দ্রীয় শাসক দল নয়া নীতির এত যে জয়গান করছে তাহলে সেই মন্ত্রিসভার কৃষিমন্ত্রী কেন পদত্যাগ
            করলেন? (হরমিৎ সিং কাউর)।<br><br>

            ভারতের মতো দেশে শ্রমজীবী মানুষের খাদ্য নিরাপত্তার প্রশ্নে অত্যাবশ্যকীয় পণ্য নিয়ন্ত্রণ আইনের একটি
            গুরুত্বপূর্ণ ভূমিকা আছে। ৪৭ পরবর্তী সময় নতুন প্রজাতন্ত্রের সামনে সবচেয়ে বড় সমস্যা ছিলো খাদ্যের যোগান। শেষ
            সময়ে আমাদের দেশ খাদ্যের জন্য মার্কিন যুক্তরাষ্ট্রের ওপর বহুলাংশে নির্ভর করতে বাধ্য হয়। এবং অত্যন্ত
            নিম্নমানের পি এল ৪৮০ গম আমদানি করতে বাধ্য হয়। সেসময় একদিকে যেমন সরকারি স্তরে খাদ্যে স্বনির্ভরতা অর্জনের
            জন্য পরিকল্পনা নেওয়া হয়; তেমনি খোলাবাজারে খাদ্য ও অন্যান্য নিত্যপ্রয়োজনীয় পণ্যের মূল্য স্থিতিশীল রাখার
            জন্য ১৯৫৫ সালে অত্যাবশ্যকীয় পণ্য নিয়ন্ত্রণ আইন চালু হয়। ভারতের ক্ষেত্রে ধীরে ধীরে খাদ্যনিরাপত্তায়
            উন্নতির পেছনে এই আইনটির একটি সদর্থক ভূমিকা আছে। কিন্তু নব্বই দশকে নয়া উদারনীতিবাদের চাপে এবং বিশ্ব ব্যাংক,
            IMF এশিয়ান ডেভেলপমেন্ট ব্যাংক প্রভৃতি আন্তর্জাতিক অর্থ লগ্নিকারী সংস্থাগুলির অভিভাবকত্বে ভারত সরকার যে
            আর্থিক সংস্কার কর্মসূচি গ্রহণ করে তার মূল লক্ষ্য ছিল ভারতের কৃষি ক্ষেত্রকে মুক্তবাজার অর্থনীতির সঙ্গে যুক্ত
            করা। যেকোন ক্ষেত্রকে আর্থিক মুনাফার জন্য উন্মুক্ত করতে গেলে নিয়ন্ত্রণ বাধা হয়ে দাঁড়ায়। স্বাভাবিকভাবেই
            ২০০২ সালে তৎকালীন কেন্দ্রীয় সরকার এই আইন প্রথমবার সংশোধন করে ধান, গম, বাজরা, রাগী প্রভৃতি দানাশস্য
            নিয়ন্ত্রণমুক্ত করে। করোনা পর্বে আমাদের মতো দেশে এখনো যে দুর্ভিক্ষ হয়নি তার প্রধান কারণ খাদ্যের মজুদ
            ভান্ডার ও গণবণ্টন ব্যবস্থা। ২০১৮ সালে প্রকাশিত OFCD ICRIER এবং রিপোর্ট অনুযায়ী চাল গম আলু পেঁয়াজ চিনি
            প্রভৃতি শস্যের দাম নিয়ন্ত্রণ করতে গত ১০ বছরে সরকারকে অনেকবার হস্তক্ষেপ করতে হয়েছে। ২০১৫ সালে রাতারাতি
            অড়হড় ডাল এর দাম হয় ২০০ টাকা কেজি। আয়কর দপ্তরের তদন্তে উঠে আসে ২.৫ লক্ষ্য কোটি টাকার দুর্নীতি। সে সময় এই
            অত্যাবশ্যকীয় পণ্য আইন কে কাজে লাগিয় ৭০,০০০ মেট্রিক টন ডাল বাজেয়াপ্ত করা হয়। এখনো পর্যন্ত এই আইন থাকার
            জন্য খাদ্যের মজুদ ভান্ডার সম্পর্কে একটা ধারণা আমাদের থাকে। কিন্তু এই আইন উঠে গেলে কোন ব্যক্তি বা কর্পোরেট
            গোষ্ঠীর কাছে কত খাদ্য মজুদ আছে তা জানা যাবে না। তারা ইচ্ছামত দাম বাড়ানোর লাইসেন্স পেয়ে যাবে। <br><br>
            আজকের পাঞ্জাবের কৃষকের দিল্লি অভিযান, প্রচণ্ড ঠাণ্ডায় তাদের মৃত্যু, কৃষি আইন ২০২০ র দিকে না তাকিয়ে আমরা
            যদি একটু পিছনের দিকে তাকাই তাহলে ভারতের কৃষি এবং তার ভয়াবহতা ভয়ানকভাবে টের পাওয়া যাবে। গত ২৫ বছরে ভারতে
            তিন লক্ষ কৃষক আত্মহত্যা করেছেন, এখন দেশে ১২ মিনিটে একজন কৃষক আত্মহত্যা করেন, বিটি বেগুন চাষ, তুলো চাষ, জিন
            ঘটিত শস্য চাষ, কীটনাশক, রাসায়নিক সার ইত্যাদির মধ্য দিয়ে পেপসিকো, ওয়ালমার্ট, ডাউ, কারনিল, প্রভৃতি বহুজাতিক
            কোম্পানিগুলো আগেই আমাদের কৃষি ক্ষেত্রে প্রবেশ করেছে। এই ধরনের শস্য চাষের জন্য আমাদের ভূগর্ভস্থ জলস্তর
            অনেকটাই নিচে নেমে গেছে। ১৯৯০ এর দশকে আর্থিক সংস্কারের নামে উদারীকরণ বেসরকারিকরণ ভুবনায়নের যে নীতি ভারতের
            রাজনৈতিক দল, নীতি প্রণেতা, মিডিয়া প্রায় ঐক্যমতের ভিত্তিতে গ্রহণ করেছিল (there is no alternative)। তার
            প্রভাব সেই সময় থেকেই কৃষিক্ষেত্রে পড়ে। বাস্তবে শিল্প পরিষেবা ক্ষেত্রে মুখ থুবড়ে পড়া কর্পোরেট গোষ্ঠী তখন
            দেশের সুরক্ষিত কৃষি উৎপাদন কে আকড়ে ধরে তাদের বাণিজ্যিক বৃত্তে লোকসান থেকে লাভের মুখ দেখার মরিয়া চেষ্টায়
            নেমেছে। আর সেই লক্ষ্যেই যুদ্ধকালীন তৎপরতায় সংসদে পেশ হলো এই কৃষিবিল। <br>
            আরেকটু পিছনে গেলে আমরা দেখতে পাই ১৯৯৬ সালে বিশ্ব ব্যাংক ভারতীয় কৃষি ব্যবস্থার ইতিকর্তব্য সম্পর্কিত এক
            নির্দেশনামা জারি করে যেখানে বলা হয়- -- <br>
            ১) বেশি মুনাফাদায়ক নয় এমন ফসলের চাষ নিয়ন্ত্রণ করতে হবে। রপ্তানিযোগ্য শস্যের উৎপাদন বাড়ানো জরুরি এবং একই
            সঙ্গে দরকার খাদ্যশস্যের অধিকমাত্রায় আমদানি।<br>
            ২) এখনই রাসায়নিক সার বীজ ও কৃষি ঋণের ক্ষেত্রে সরকারি ভর্তুকি হ্রাস করতে হবে এবং নির্দিষ্ট সীমার মধ্যে এই
            ভর্তুকি তুলে দিতে হবে।<br>
            ৩) কৃষি পণ্য আমদানি ও রপ্তানির ক্ষেত্রে কোন বিধি-নিষেধ রাখা চলবে না।<br><br>

            যে হারে কৃষি ক্ষেত্রে কর্পোরেট অনুপ্রবেশ ঘটবে সেই একই হারে কৃষিক্ষেত্রে রাষ্ট্র তার দায়দায়িত্ব কমাতে শুরু
            করবে। ২০০৫-০৬ সালে আর্থিক সমীক্ষায় বলা হয়েছিল সরকার দ্বারা বহুল পরিমাণে কৃষিপণ্যের ক্রয় বেসরকারি
            সংস্থাগুলোর স্বার্থে আঘাত করছে। ফলে তারা কৃষি বাণিজ্যিক পুঁজি বিনিয়োগ করতে উৎসাহি হচ্ছে না ফসল কেনার
            প্রক্রিয়া টি সরকার ধীরে ধীরে কমিয়ে দেবে বা গুটিয়ে নেবে। <br><br>

            বিশ্বব্যাংকের নির্দেশিকার দ্বারা প্রভাবিত হয়ে 2000 সালে প্রথমবার ‘ন্যাশনাল এগ্রিকালচার পলিসি’ ঘোষিত হয়।
            কৃষিপণ্যের নিশ্চিত বাজারজাতকরণের লক্ষ্যে ‘চুক্তিচাষ’ চালু করা হবে। নব্বইয়ের দশকের শেষ পর্বে অন্ধ্রপ্রদেশের
            চিতুর জেলা কুম্পাম এলাকায় রাজ্য সরকারের সহযোগিতায় মেসার্স বিএইচসি এগ্রো (ইন্ডিয়া) প্রাইভেট লিমিটেড
            কৃষকদের কাছ থেকে ২০০ একর জমি নিয়ে চুক্তি চাষ শুরু করে। এই চাষে অত্যন্ত ব্যয়বহুল ইজরায়েলী প্রযুক্তি
            ব্যবহার করা হয়। চাষের সময় যথেচ্ছভাবে কীটনাশক ও রাসায়নিক সার ব্যবহার করা হয়। বোর ওয়েলের অবাধ প্রয়োগের
            ফলে ওই জমি ও পার্শ্ববর্তী এলাকায় ভৌম জলস্তর অনেকটাই নেমে যায়। জমিতে যেটুকু লাভ হয় তার একাংশ কৃষক পায়না।
            ফলে তারা আন্দোলনে নামে। প্রকল্পটি পরিত্যক্ত হয়। ভারতের চুক্তি চাষের অগ্রণী সংস্থা পেপসিকোয় চুক্তি চাষ
            সম্পর্কে পাঞ্জাবের কৃষক জগজিৎ সিং এর অভিজ্ঞতা হল ধানের বদলে বাসমতি চাষ করার জন্য কোম্পানি চুক্তির সময় দাম
            দিয়েছিল কুইন্টাল প্রতি ১০০০ টাকা। কিন্তু গুণমান খারাপ বলে পরে ফসল উৎপন্ন হলে দাম দেয় কুইন্টাল প্রতি ৮০০
            টাকা। এটাই হলো চুক্তি চাষের মহিমা। ২০১৯ পেপসিকো চুক্তি ভঙ্গের অভিযোগে গুজরাটের কয়েকজন কৃষকের বিরুদ্ধে আদালতে
            ৫ কোটি টাকার ক্ষতিপূরণের মামলা করে। শেষ পর্যন্ত দেশজুড়ে কৃষক সংগঠনের প্রতিবাদের কারণে মামলাটি প্রত্যাহিত
            হয়। চাষের সময় ক্ষরা, কীটের আক্রমণ, অতিবৃষ্টি, বন্যা ইত্যাদির কারণে ফসল উৎপাদন কম হলে চুক্তির কি হবে? গরিব
            চাষি বহুজাতিক কোম্পানির সঙ্গে আইনি লড়াই লড়তে পারবে?<br>
            ভারতে উদারীকরণ প্রক্রিয়া শুরু হবার পর থেকেই কৃষি বিপননে কর্পোরেট প্রবেশের দাবি জোরালো হতে শুরু করে।
            কেন্দ্রীয় সরকারের অর্থনীতিবীদ অভিজিৎ সেনের নেতৃত্বে গঠিত কমিটির কাছে বহুজাতিক কোম্পানির প্রতিনিধিরা জানান
            কৃষি পণ্যের বিপণনে শর্তসাপেক্ষে পুঁজি বিনিয়োগ করতে তারা রাজি। এই শর্ত গুলির মধ্যে ছিল কৃষি পণ্য ক্রয় কারী
            সরকারি এজেন্সিদের গুরুত্ব ও ক্ষমতা হ্রাস করতে হবে। গণবন্টন ব্যবস্থার ( রেশন ব্যবস্থা) পরিধি সংকুচিত করতে
            হবে। ফলস্বরূপ সর্বজনীন গণবন্টন ব্যবস্থার বদলে লক্ষ্যভিত্তিক (APL, BPL) গণবন্টন ব্যবস্থা চালু হয়। বর্তমান
            করোনাকেলে লকডাউন এর সময় প্রান্তিক মানুষের কাছে স্বল্পমূল্যে নিত্যপ্রয়োজনীয় জিনিসের যোগান দিতে সবচেয়ে বড়
            ভূমিকা নিয়েছিল রেশন ব্যবস্থা। যদি রেশন দোকান থেকে দু টাকা কিলো চাল দেওয়া বন্ধ হতো তাহলে তার পরের দিন থেকেই
            খোলাবাজারে ৪০ টাকা কিলো দরে মিনিকেত চাল দ্বিগুণ দামে বিক্রি হতো। আসলে সাধারণ মানুষ নিত্য প্রয়োজনীয়
            সামগ্রীর ওপর সরকারি নিয়ন্ত্রণ এর পক্ষে। নিত্য প্রয়োজনীয় সামগ্রীর ওপর সরকারের নিয়ন্ত্রণ হীনতা শেষমেষ
            দেশের অর্থনীতিকে ফড়ে নির্ভর মজুতদারী ব্যবস্থাকে আরও মজবুত করে তুলবে। আর এই মজুদদারির প্রভাবে জিনিসের দাম
            দ্রুত বেরিয়ে যাবে সাধারণ মানুষের নাগালের বাইরে। যেমনটা এখন হচ্ছে রাজ্যে আলুর ক্ষেত্রে। এরাজ্যে কৃষক উৎপাদিত
            আলুর দাম পাচ্ছে কেজিতে ৭/৮ টাকা আর বাজারে তবে করছে ৪০ টাকায়। মাঝখানে এই বিরাট দামের ব্যবধান যাচ্ছে ফড়েদের
            পকেটে। আর যখন প্রয়োজন এই ফড়ে বা মধ্যস্বত্বভোগীদের প্রভাব কমানো সেখানেই সংস্কারের নামে সরকার গোটা মজুদদারি
            ব্যবস্থায় তুলে দিতে চাইছে আরও বড় ফড়ে কর্পোরেটদের হাতে। <br>
            আজকে কেন্দ্রীয় সরকার যে তিন আইনের কথা বলছে১) অত্যাবশ্যকীয় পণ্য সংশোধনী আইন। এই আইন বলে কোন বহুজাতিক
            কোম্পানি বা ব্যাবসায়ী কৃষি পণ্য কিনে যতখুশি মজুদ রাখতে পারবে। ২) এই আইনের বলে বহুজাতিক কোম্পানি চুক্তি
            চাষের মাধ্যমে যেকোনো পণ্য কৃষকদের দিয়ে উৎপাদন করিয়ে নিতে পারবে। ৩) রাজ্য সরকারের নিয়ন্ত্রিত রেগুলেটেড
            মার্কেট বাড়ির বাইরে কৃষকরা যে কোনো ব্যবসায়ী বা বাণিজ্য সংস্থার কাছে তাদের উৎপাদিত পণ্য বিক্রি করতে পারবে।
            অনেকেই তিন আইন কে কৃষকদের মৃত্যুর পরোয়ানা বলছেন। আমরা তাদের বলতে চাই ভারতীয় কৃষকের মৃত্যুর পরোয়ানা ৯০ এর
            দশকেই ঘোষিত হয়েছিল। নতুন তিনটি আইন এদেশের কৃষকদের কফিনে শেষ পেরেক।

        </p>
    </div>
</body>

</html>