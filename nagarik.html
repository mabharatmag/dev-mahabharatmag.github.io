<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>nagarik</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font3 style="padding-left: 15px;">নাগরিক অধিকার ও বর্তমান পরিস্থিতি</font3><br>
    <font4 style="padding-left: 15px;">শিপ্রা  চ্যাটার্জি</font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        <p style="text-align: justify; padding: 15px;">বছরটা শুরু হয়েছিল  CAA-NRC বিরোধী আন্দোলনের উষ্ণতা দিয়ে। সেই দিনগুলোতে আমার মুসলিম মা- বোনেরা কনকনে ঠাণ্ডায় রাস্তায় ছিল। প্রবল ঠাণ্ডাকে উপেক্ষা করে একশোর উপর রাত ও দিন তারা রাস্তায় কাটিয়েছে। সেদিন তাদের লড়াইটা ছিল অস্তিত্ব রক্ষার লড়াই। সেই লড়াইয়ের ঠিক দশ মাস পরে আজ আবার আমার কৃষক ভাইয়েরা, বোনেরা দিল্লী বর্ডারে খোলা আকাশের নীচে রাত কাটাচ্ছে। এও আর এক অস্তিত্ব রক্ষার লড়াই, জীবন ও জীবিকা স্বত্বাকে বাঁচিয়ে রাখার লড়াই। ডিসেম্বর মাসের হাড় কাঁপানো ঠাণ্ডায় পাঞ্জাব-হরিয়ানার কৃষকেরা সপরিবারে আজ রাস্তায়। ইতিমধ্যেই ৪১ জন কৃষক প্রান হারিয়েছেন। কৃষকদের এই দুর্দশা সহ্য করতে না পেরে সন্ত বাবা রাম সিংজি আন্তহত্যা করেছেন। লক্ষাধিক কৃষক আজ রাজধানীর রাজপথে, দাঁতে দাঁত চেপে তারা তাদের অস্তিত্ব রক্ষার লড়াইটা লড়ে যাচ্ছে। কৃষি বিল প্রত্যাহারের দাবিতে তারা অনড়। সরকার তাদের সঙ্গে আলোচনায় বসেছে, ‘সমঝোতা’ করতে চাইছে। কিন্তু তারা তাদের দাবী থেকে এক ইঞ্চিও নড়েনি, তাদের স্পষ্ট জবাব – সরকার কৃষি বিল প্রত্যাহারের প্রশ্নে হ্যাঁ বা না তে উত্তর দিক। প্রায় এক মাস হয়ে গেল সরকারের উত্তরের অপেক্ষায় মানুষ গুলো রাস্তায় বসে আছে কিন্তু সরকার নিরুত্তর।   <br><br>
            <b>নয়া কৃষি বিল</b><br><br>
            কি আছে এই কৃষি বিলে? কেন কৃষকেরা এর বিরোধিতা করছে? আসুন এই কৃষি বিলটির উপর একটু আলোকপাত করা যাক। এই বিলে বলা হয়েছে মানুষের দৈনন্দিন জীবনের নিত্যপ্রয়োজনীয় দ্রব্যগুলি, যেমন চাল, সব ধরণের ডাল, গম, জোয়ার, বাজরা, ভুট্টা, সর্ষের তেল, নারকেল তেল, দুধ, মাছ, মুরগি, ছাগল প্রভৃতি যাবতীয় অত্যন্ত প্রয়োজনীয় দ্রব্যের উপর থেকে সরকারী নিয়ন্ত্রণ তুলে দেওয়া হবে। অর্থাৎ, এখন থেকে পুঁজিপতিরা, যেমন রিলায়েন্স, বিড়লা, আম্বানি-আদানিরা এবং দেশি-বিদেশি বহুজাতিক সংস্থা গুলি চাষিদের কাছ থেকে কম দামে কৃষিজাত দ্রব্য কিনে মজুত করে রাখবে। পরে যখন বাজারে চাহিদা বাড়বে তখন সেগুলি খোলা বাজারে চড়া দামে বিক্রি করবে। নুন্যতম সহায়ক মুল্য তুলে দেবার ফলে চাষিরাও তাদের শস্যের সঠিক দাম পাবেনা। আবার সাধারন মানুষ বা ক্রেতাকেও তিনগুন চারগুন বেশি দামে খাদ্যশস্য কিনতে হবে। সরকারি নিয়ন্ত্রণ না থাকায় চাষি বা বিক্রেতা এবং সাধারন মানুষ বা ক্রেতা উভয়েই ক্ষতিগ্রস্থ হবে। এই আইন প্রসঙ্গে স্বরাষ্ট্র মন্ত্রি অমিত শাহ টাইমস অফ ইন্দিয়াকে দেওয়া একটি সাক্ষাৎকারে বলেন যে এই বিলের এতো বিরোধিতা কেন করা হচ্ছে, এতে তো চাষিদের ভালোই হবে কারন চাষিরা এখন তাদের ফসল দেশের যেকোনো প্রান্তে গিয়ে নিজেদের ইচ্ছেমত দামে বিক্রি করতে পারবে। ভাবা যায়, আমার দেশের দরিদ্র্য প্রান্তিক চাষি যাদের মাত্র দেড়–দু বিঘে জমি আছে, যার ফসল জমিতেই বিক্রি হয়ে যায় সে কিনা সেই সামান্য পরিমান ফসল বস্তায় ভরে মজুত করে রাখবে এবং তারপর গাড়িভাড়া করে সেই ফসল দেশের অন্য প্রান্তে নিয়ে গিয়ে ইচ্ছেমত দামে বিক্রি করবে। পারবে তারা? সম্ভব ঐ গরিব চাষিগুলোর পক্ষে এতো কিছু করা? অমিত শাহের এই যুক্তি যে অত্যন্ত হাস্যকর সেটা আমরা সবাই বুঝি, অমিত শাহ নিজেও বোঝেন। <br><br>
            আমাদের দেশে প্রায় সাড়ে সাত হাজার মানডি বা APMC মার্কেট আছে যেখানে ১০০/১৫০ গ্রামের চাষিরা খুচরো ব্যবসায়ীদের কাছে তাদের শস্য সরকারি সহায়ক মুল্যে বিক্রি করতে পারে। এইসব মার্কেটের এরিয়ার মধ্যে কোন পুঁজিপতি সরাসরি চাষিদের কাছ থেকে ফসল কিনতে পারতো না। কিন্তু এই নয়া কৃষি বিলের ফলে বড় ব্যবসায়ী ও পুঁজিপতিরা এইসব মার্কেট এরিয়ায় ঢুকে চাষিদের কাছ থেকে সরাসরি ফসল কিনতে পারবে। আপাত ভাবে মনে হতে পারে ভালোই তো হল, এতে তো চাষিদেরই লাভ হল। আসলে তা নয়। ব্যপার টা ঠিক মোবাইলের জিওর নেট সার্ভিসের মত – প্রথমে ফ্রি নেট সার্ভিস, বছরখানেক পরে তার উপর চার্জ বসলো, আর এখন তা ক্রমবর্ধমান। ঠিক তেমনই চাষিরাও পুঁজিপতিদের কাছ থেকে ফসলের সঠিক মুল্য পাবে না কারণ নিম্নতম সহায়ক মুল্য তো আর থাকছেনা। শুধু তাই নয়, এই নতুন কৃষি বিলে APMC মার্কেট থাকছে কিন্তু তার অধিনে কোন গ্রাম থাকছেনা। অর্থাৎ বাজার থাকছে কিন্তু কোন বাজার এরিয়া থাকছে না। <br><br>
            এই বিলের তৃতীয় আইনে চুক্তি চাষের কথা বলা হয়েছে। অর্থাৎ, চাষিরা যাদের কাছে তাদের ফসল বিক্রি করবে তাদের সঙ্গে একটা চুক্তিতে আবদ্ধ হবে। আমার দেশের হত দরিদ্র্য ক্ষুদ্র ও প্রান্তিক চাষি কার সঙ্গে চুক্তি করবে? – রিলায়েন্স, আদানি, পেপসির মত বৃহৎ পুঁজিপতি ও বহুজাতিক সংস্থার সঙ্গে। এতখানি অসম চুক্তি ভারতের ইতিহাসে আগে কখনো হয়নি, মোদীজির কৃপায় এবার তা হবে। এখানেই শেষ নয়, এই তৃতীয় আইনে আরও বলা হয়েছে যে চুক্তি ভঙ্গ হলে যেকোনো পক্ষ কোর্টে যেতে পারে। মানে রিলায়েন্স বা আদানি চুক্তি ভঙ্গ করলে গরিব চাষি আম্বানি-আদানির বিরুদ্ধে কোর্টে যাবে কেস লড়তে। এর থেকে বড় কৌতুক আর বোধহয় কিছু হয়না।  <br><br>
            <b>শিক্ষা নীতি ২০২০</b> <br><br>
            করোনা অতিমারির চাপ ও পরিকল্পনাহীনভাবে সরকারের লকডাউন নীতির ফলে সাধারন মানুষের, বিশেষত গরিব মানুষের জীবন এমনিতেই জর্জরিত, তার উপরে এই সময়কালের মধ্যেই কেন্দ্রের সরকারের একটার পর একটা জন বিরোধী নীতি সামগ্রিক পরিস্থিতিকে আরও সঙ্কট জনক করে তুলেছে। ১০০ দিনের বেশি সময় ধরে চলা শাহিনবাগের আন্দোলনকে স্থগিত রাখা হয় করোনা পরিস্থিতির চাপে। পার্লামেন্টের অধিবেশনও বন্ধ। অথচ সরকার এই সার্বিক লক ডাঊণ পরিস্থিতির মধ্যেই অত্যন্ত গুরুত্বপূর্ণ বিষয়গুলোর উপর বিল পেশ করে চলেছে। ২৯ জুলাই ২০২০ আধুনিক, ধর্মনিরপেক্ষ গণতান্ত্রিক শিক্ষা গড়ে তোলার প্রাণপুরুষ ঈশ্বর চন্দ্র বিদ্যাসাগরের ১৩০ তম প্রয়াণ দিবসে  নরেন্দ্র মোদীর নেতৃত্বে কেন্দ্রীয় মন্ত্রীসভায় জাতীয় শিক্ষা নীতি ২০২০ ঘোষণা করা হয়। এরপর একে একে শ্রম আইন, কৃষি বিল প্রভৃতি পাস হল। এবং এই বিল গুলি পাস হল সংশ্লিষ্ট বিষয়গুলির সঙ্গে যুক্ত বিশেষজ্ঞ ব্যক্তিদের মতামত না নিয়েই। যেমন শিক্ষা বিল তৈরির সময় কোন শিক্ষাবিদের সঙ্গে আলোচনা করা হয়নি। এই শিক্ষা নীতিতে আগাগোড়া খুব ভালো ভালো কথা বলা হয়েছে। শিক্ষাকে যারা ভালোবাসেন তাদের কেউই এইসব কথার বিরোধিতা করবেনা। কিন্তু এইসব ভালো ভালো কথাগুলোকে কিভাবে বাস্তবায়িত করা যায় তার দিশা দেখান হয়নি। এই শিক্ষা ব্যবস্থায় ৩ বছর বয়সে স্কুলে ভর্তি বাধ্যতামূলক করা হয়েছে। অর্থাৎ বাচ্চারা এখন ৩ বছর অতিরিক্ত পড়বে। কিন্তু এই বিপুল সংখ্যক বাচ্চা পড়বে কোথায়? এত স্কুল কোথায়? বলা হল অঙ্গনওয়াড়ী সেন্টারে অথবা বেসরকারি নার্সারি স্কুলে পড়ানো হবে। আমার দেশে গ্রামে গঞ্জে কোন নার্সারি স্কুল বা ঐ জাতীয় কিছু  নেই। তাছাড়া, সব জায়গায় অঙ্গনওয়াড়ী সেন্টারও নেই। তাহলে উপায়? কোন উত্তর নেই। এই শিক্ষানীতির ছত্রে ছত্রে এই ধরণের সমস্যা রয়েছে এবং সেই সব সমস্যার সমাধানের কোন রাস্তা দেখানো হয়নি। আর একটি বড় বিপদের কথা হল এখানে শিক্ষার বেসরকারিকরনের কথা বলা হয়েছে। স্কুল, কলেজ, বিশ্ববিদ্যালয় খোলার ও পরিচালনার জন্য দেশি-বিদেশি বহুজাতিক কোম্পানি গুলিকে আহ্ববান করা হচ্ছে। অর্থাৎ শিক্ষা বিষয়টি গরিব ও সাধারন মানুষের নাগালের বাইরে চলে যাবে। এই শিক্ষানীতিতে বার বার ঘুরেফিরে একটা কথা বলা হয়েছে – কোয়ালিটি এডুকেশন, কিন্তু কোয়ালিটি এডুকেশন বলতে ঠিক কি বোঝানো হয়েছে সেটা কোথাও বলা হয়নি। শিক্ষানীতিতে আরও বলা হয়েছে যে ছাত্রছাত্রীদের মধ্যে যাতে ‘ক্রিটি ক্যাল থিঙ্কিং’ বা সুক্ষ বিচারবোধ গড়ে উঠে তারজন্য বইয়ের বোঝা বা সিলেবাসের বোঝা কমানো হবে। এখান থেকে মনের মধ্যে একটা আশঙ্কা জন্মায় কারন কিছুদিন আগেই সিলেবাসের বোঝা কমানোর নামে সি বি এস সি এর ক্লাস নবম থেকে দ্বাদশ শ্রেণির বিভিন্ন বিষয়ের পাঠ্যপুস্তক থেকে গনতন্ত্র ও গণতান্ত্রিক অধিকার, লিঙ্গ চেতনা, ধর্ম ও জাতিভেদ, গণআন্দোলন, রাষ্ট্রবিজ্ঞানে যুক্তরাষ্ট্রীয় কাঠামো, নাগরিকত্ব, ধর্মনিরপক্ষতা, স্থানীয় প্রশাসনের প্রয়োজনীয়তা, সামাজিক ও নয়া সামাজিক আন্দোলন, ভারতের বিদেশনীতি, দেশভাগ ইত্যাদি গুরুত্বপূর্ণ বিষয়গুলি বাদ দেওয়া হয়। অর্থাৎ, ছাত্রছাত্রীদের মধ্যে জাতে মুক্ত, স্বাধীন, নিরপেক্ষ, ধর্মনিরপেক্ষ, উদার চেতনা গড়ে না উঠে তার ব্যবস্থা করা হয়েছে। এছাড়া, শিক্ষানীতির প্রতিটি অনুচ্ছেদে হিন্দুত্ববাদী ভাবনার কথা তো বাদই দিলাম। নয়া শিক্ষানীতির সমালোচনা করতে গিয়ে অর্থনীতিবিদ অমর্ত্য সেন বলেন “প্রাচীন ভারতের আদর্শ বলতে শুধু সনাতন শিক্ষার কথা মনে রাখবো, কিন্তু ভারতের সামগ্রিক ইতিহাসের ধারা উপেক্ষা করবো এটা ঠিক নয়। প্রাচীন ভারতে সনাতন ধর্ম যেমন ছিল তেমনই লোকায়ত বা চার্বাকের পরম্পরাও ছিল। তার মধ্যে ঈশ্বরহীনতা এবং সম্পূর্ণ যুক্তিনিষ্ঠ বিশ্লেষণও গুরুত্বপূর্ণ। ভারতের আদর্শের প্রতি একনিষ্ঠ হওয়া কখনোই সেই আদর্শের একটি ধারার প্রতি একনিষ্ঠ থাকা নয়”।  শিক্ষার বেসরকারিকরনের প্রসঙ্গে তিনি বলেন “ শিক্ষা বেসরকারি স্কুল নির্ভর হলে তা পণ্য হয়ে ওঠে। সরকারি পরিষেবা বা নাগরিকের অধিকার থাকে না। সরকারি স্কুলের একটি নেটওয়ার্ক গড়ার কাজটা খুব জরুরি”। <br><br>
            <b>শ্রম নীতি</b><br><br>
            শিক্ষানীতি, কৃষি আইন ছাড়াও এই বছরের ২৮শে সেপ্টেম্বর পার্লামেন্টে শ্রমিকদের জন্য কিছু নিয়মাবলী পাস হয় যার তিনটে অংশ আছে – ১) শিল্প সম্পর্ক সংক্রান্ত বিল, ২০২০, ২) সামাজিক সুরক্ষা বিল,২০২০, এবং ৩) পেশাগত সুরক্ষা, স্বাস্থ্য ও কাজের পরিবেশ সংক্রান্ত বিল ২০২০। যেসব প্রতিষ্ঠানে ১০জনের কম শ্রমিক নিযুক্ত রয়েছে সেইসব প্রতিষ্ঠানগুলি এই বিল বা আইনের আওতার বাইরে থাকবে।  সম্প্রতি OECD Journal: Economic Studies নামক একটি   জার্নালে প্রকাশিত শিল্প সংক্রান্ত একটি বার্ষিক সমীক্ষা থেকে জানা যায় যে বর্তমানে ভারতের ৮৭% ম্যনুফ্যকচারিং ফার্মই অত্যন্ত ক্ষুদ্র, ১০ জনেরও কম শ্রমিক নিযুক্ত আছে সেখানে। আবার, ভারতের ৯০ শতাংশ শ্রমিক নিযুক্ত রয়েছে এইসব ক্ষুদ্র ম্যনুফেকচারিং ফার্ম গুলিতে যেগুলি দেশের মোট উৎপাদনের এক-তৃতীয়াংশ উৎপাদন করে। অর্থাৎ, আমার দেশের শ্রম বিভাগ এমন একটি আইন পাস করেছে যা ৯০ শতাংশ শ্রমিককে পেশাগত ও পেশার সঙ্গে জড়িত স্বাস্থ্য সংক্রান্ত কোন সুরক্ষা দিচ্ছে না, এইসব শ্রমিক আইনি সুরক্ষার বাইরে থেকে যাচ্ছে। এর মানে হল যে, ষষ্ঠ অর্থনৈতিক সেনসাস ( জানুয়ারি ২০১৩ – এপ্রিল ২০১৪) অনুযায়ী ভারতে অবস্থিত ১০.৩ মিলিয়ন ম্যনুফেকচারিং প্রতিষ্ঠানের মধ্যে ৮.৯৬১ মিলিয়ন প্রতিষ্ঠান স্বাস্থ্য, সুরক্ষা ও কাজের পরিবেশ সংক্রান্ত শ্রম আইনের আওতার বাইরে থেকে গেলো। শ্রমিকের দিক থেকে দেখলে দেখা যাবে ম্যনুফেকচারিং প্রতিষ্ঠানের মোট ৩.০৪ কোটি শ্রমিকের মধ্যে ২.৭৩৬ কোটি শ্রমিক কোনোরকম কোন আইনি সুরক্ষা স্বাস্থ্য সুরক্ষা পাবেনা। <br><br>
             
            সমাজ ও অর্থনীতির এইসব গুরুত্বপূর্ণ ক্ষেত্রের জন্য বিপদজনক বিল বা আইন পাস করেই ক্ষান্ত থাকেনি এই সরকার, সাধারন নাগরিকের জন্য Anti-terror Act বা Un-lawful Activity Prevention Act (UAPA)  অথবা National Security Act (NSA) ইত্যাদি আইন পাস করে বাক স্বাধীনতা তথা ব্যক্তি স্বাধীনতাকে কেড়ে নেওয়া হচ্ছে। এই সব আইনের চূড়ান্ত অপব্যবহার করে মানুষের গণতান্ত্রিক অধিকার, মানবাধিকার কেড়ে নেওয়া হচ্ছে।  ভয়ানক এইসব আইনের শিকার হয়েছেন মানবদরদী ডাক্তার ডঃ কাফীল খান, জামিয়া মিলিয়া ইউনিভার্সিটির পি এইচ ডির ছাত্রী শাফুরা জারগান, সুপ্রিম কোর্টের আইনজীবী প্রশান্ত ভূষণ, সত্তর ঊর্ধ্ব কবি ভারভারা রাও... আর কতও নাম বলবো, এই তালিকা দীর্ঘ থেকে দীর্ঘতরো হবে। এই দেশে মানুষ, মানুষের অধিকার, তার গনতান্ত্রিক-অর্থনৈতিক স্বাধীনতা আজ সঙ্কটের মধ্যে। যে দেশের চাষিরা ঋণের দায়ে আন্তহত্যা করে সেই দেশের পুঁজিপতিদের লক্ষ কোটি টাকার ঋণ মুকুব করে সরকার। লক ডাউনের সময় অগনিত পরিযায়ী শ্রমিক হাজার মাইল পথ হেঁটে বাড়ি ফিরল, অনেকে ফিরলও না, রাস্তায়, ট্রেনের চাকার তলায় মারা গেল। কোন সরকার তাদের দায়িত্ব নিলনা। এ কোন দেশে বাস করছি আমরা? বড় অস্থির সময়ের মধ্যে দিয়ে যাচ্ছি। এর শেষ কোথায় জানিনা।  
        </p>
    </div>
</body>
</html>            