<!DOCTYPE html>
<html lang="en">

<head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-177220855-1"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());

        gtag('config', 'UA-177220855-1');
    </script>


    <meta charset="UTF-8">
    <meta name="viewport" content="width=device-width, initial-scale=1.0">
    <title>poem</title>
</head>
<style>
    .container{
        display: flex;
    }
    .row{
        display: flex;
        justify-content: space-between;
    }
</style>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/poem.css">

<body>
    <div class="banner">

        <div class="flex1">
            <p style="font-size:xx-large;">কবিতা || ডিসেম্বর ২০২০<br>
                <font style="font-size:large;">| দীপাঞ্জনা শর্মা | অমিত চক্রবর্তী |</font>
            </p>
        </div>
        <div class="flex3"></div>
    </div>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">
                    <font1 >কবিতা</font1>
                    <font2 >দীপাঞ্জনা শর্মা</font2> 
                        
                            
                    <font3 >ঐতিহাসিক</font3>
                
                    <font4>মিশে গিয়ে ঠিক রাজমহলের গঙ্গায়
                    মানুষের খুন, লাল থেকে গেরুয়া হলো
                    চরে জেগে ওঠে অক্সিজেন
                    শ্বাস নেবার কেউ নেই -
                    
                    ঠিয়াপাটি বোতলে ভরে সমুদ্রে ফেলেছে সেসব ইতিহাস
                    আরব সাগর পেরিয়ে তারা স্থলপথে আসবে যখন
                    গায়ে লেগে থাকবে অগরু-চন্দন! 
                    
                    তুমি যাও,নৌকায়, ছইয়ে চড়ে;গলুইয়ে নেমে
                    হাতে নাও মানিকচকের মাটি
                    পানকৌড়ি, শুশুকেরা ঠাকুর্দা-ঠাকুমার রেসিপিতে
                    মাছ ধরে এখনও। 
                    
                    নোংরা, ন্যাংটো মানুষের বাচ্চারা চরের পাড় ধরে দৌড়োয়
                    
                    মাঝনদীতে ফেলা বর্জ্য ভাসতে ভাসতে আসে
                    চরের মাটিতে। ঠিয়াপাটি মুখ ঘোরায়।
                    </font4>
                                </pre>
            </div>
            <div class="col2"></div>
            <div class="col3">
                <pre style="font-family: 'Bangla', Arial, sans-serif !important;">





                    <font3>ছাত্রীটিকে, যে একদিন হারিয়ে যাবে</font3> 
                
                   <font4> আসলে সে গাঁইতির মতো,
                    হয়তো ভেবেছি সে ফ্রিজড!
                    অন্ধকারও আসেনি এ দেশে আন্তরিক
                    হোয়াটসঅ্যাপ বার্তার মতো বিদ্যুৎ...
                    শিকারির কাঁধে জাল, পিঠে ছুরির আঘাত;
                    আর মধ্যে মধ্যে অনধিকারের সতর্কবার্তা-
                    এই দীনতা ক্ষমা করো প্রভু...
                    চন্দ্রাহত শ্রবণানক্ষত্রের জাতিকা সে-
                    সেই ধর্ম
                    সেই যম
                    সেই কালপুরুষ পদাশ্রিত সারমেয়,লুব্ধক
                    সে আমার উন্মাদব্যাধির মাথায় নীরবে রয়েছে!
                    ধূপ আর ফুলের গন্ধে,
                    খই আর খুচরো পয়সার শব্দে,
                    ঝলসে গেছে আমাদের দু চোখ...
                
                    আসলে, সে গাঁইতির মতো,
                    ভুল করে ভেবেছি, সে ফ্রিজড! </font4> 
                
                
                </pre>
            </div>
        </div>
    </div>
<hr>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">
                    <font1 >কবিতা</font1>
                    <font2 >অমিত চক্রবর্তী</font2> 
                        
                            
                    <font3 >অভিবাসী</font3>
                    
                    <font4>অভিবাসী আমরা সবাই, অতীতের দেশ ছেড়ে। যে মেয়েটা 
                    রাজপুরের শেষ পুকুর বুজিয়ে, শেষ গাছটা কেটে
                    কসবায় বা ম্যান্ডেভিলায় ফ্ল্যাট কিনে থাকে,
                    সে কি একই দেশে রয়ে গেলো ভাবো, সেই সুজলা, সুফলা বাংলায়?
                    কেউ কেউ আরো দুঃসাহসিক। ইতিহাস থেকে শিখি;
                    প্রথম দাঁড়াতে শেখা মানুষ আফ্রিকা থেকে ছড়িয়ে পড়েছে
                    এক জঙ্গমী পথ ধরে। তাতে অগ্রগতি হয়। 
                    আমরা তাই গ্রাম্য, জ্ঞানশূন্য অতীতে ফিরিনা আর। হাঁটা শুরু করি
                    এক উজ্জ্বলতর পথে। অভিভাবকেরা কিন্তু জানে আসল দাম কত 
                    ওই পুকুরের, ওই শেষ আম গাছটার। জল, হাওয়া জানে,
                    সংকেত পাঠায় ঘনঘন, বন্যা, দাবানল এইসব ছুতোনাতায়। 	
                    তবু একা, একা এই হাঁটা, বোকা বোকা ঝলমলে জিনিশের স্তূপ
                    শিহরণ তোলে বুকে। কুয়াশা মাথায় নিয়ে এলেবেলে অতীতে ফিরিনা আর;
                    হেঁটে চলে যাই চোখধাঁধানো পথে। আলেয়ায় টানা পথিকের মতন। 
                    
                </font4>
                                </pre>
            </div>
            <div class="col2"></div>
            <div class="col3">
                <pre style="font-family: 'Bangla', Arial, sans-serif !important;">





                    <font3>সিংহের স্বপ্ন নয়	 </font3> 
                
                    <font4>গরমটা এমন জাপটে ধরার কথা নয়,
                    সেপ্টেম্বরের গোড়ায়।
                    দাপট বাড়ছে যেন তার বছর বছর। 
                    বোন তিনটে একই বাটি থেকে ভাত খাচ্ছে,
                    যা সম্বল ছিল আজকের সন্ধ্যের। 
                    রূপকথার গল্পের মতন ভাত জুটেছে ওদের, শুকনো রুটি নয়।
                    সঙ্গে কিছু আর নাই বা হোলো। গরম ভাত তো। 
                    স্নেহমায়া ছড়ায় সুশীলা নিরুপমা, 
                    ফ্যানটা একটু বেশিই রেখেছে আজ;
                    ভেজা ভাত আর গলায় আটকে যাবে না ছোট বোনগুলোর।
                    মার তো এদিকে আসার কোনো লক্ষণই নেই। 
                    বাবুরা যদি দুটো একটা রুটি পাঠান দয়া করে, 
                    মার আর ওর পেটে দানাপানি পড়ে। 
                    সারাদিনে প্রথম। 
                    এ গরমের, এ ক্লান্তির কি কোনো শেষ নেই? 
                    সানতিয়াগোর কথা মনে পড়ে, সেও তো হেরে যাচ্ছিল প্রায় অত লড়াই করেও।
                    লাইব্রেরী থেকে আনা সেই ইংরেজী গল্পের বই।
                    কি জানি নাম ওনার? হেমিংওয়ে, বোধহয়?
                    এত সহজ ভাষা, অথচ নাকি নোবেল প্রাইজ পেয়েছেন।
                    স্বপ্ন ঘিরে আসে নিরুকে। খালিপেটে, ভাসাভাসা স্বপ্ন।
                    সিংহের স্বপ্ন নয় কিন্ত, আফ্রিকার বীচের স্বপ্নও নয়।
                    লালপেড়ে শাড়ীর স্বপ্ন।
                    কালো মেয়ে নিরুপমা লালপেড়ে শাড়ী পরে
                    মাথা উঁচু করে কলেজ যাচ্ছে। দুই বংশে প্রথম। সেই স্বপ্ন। 
                    ক্ষিধে পেটে, গরমে অবসন্ন শরীর নিয়ে
                    সেই স্বপ্ন দেখতে থাকে আমাদের নিরুপমা,
                    চোখ আধবোজা, ঠোঁটে সংকল্পের হাসি।
                    </font4>
                
                </pre>
                
            </div>
            
        </div>
    </div>
    <div class="banner">

        <div class="flex1">
            <p style="font-size:xx-large;">কবিতা || অক্টোবর ২০২০<br>
                <font style="font-size:large;">| সমরজিৎ সিংহ | শ্যামলী মিশ্র | সমাজ বসু | তুহিন কুমার চন্দ |</font>
            </p>
        </div>
        <div class="flex3"></div>
    </div>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">
                    <font1 >কবিতা</font1>
                    <font2 >সমরজিৎ সিংহ</font2> 
                        
                            
                    <font3 >দেশ ২০২৪</font3>
                
                    <font4>বন্ধুরা উঠে আসছে কবর থেকে,
                    আধপোড়া দেহ নিয়ে নেমে আসছে চিতা থাকে ।
                    
                    এসে, আমাকে ঘিরে ধরেছে আজ ।
                    তাদের দেখছি । অপরূপ মায়া নিয়ে তারা 
                    আগলে রাখতে চাইছে আমাকে ।
                    
                    আমি তাদের দেখাচ্ছি নির্মীয়মান ঘরগুলি,
                    আমাদের রাখার জন্য তৈরি হচ্ছে ।
                    </font4>
                                </pre>
            </div>
            <div class="col2"></div>
            <div class="col3">
                <pre style="font-family: 'Bangla', Arial, sans-serif !important;">





                    <font3>দেশ ২০২৫</font3> 
                
                    মৃত বন্ধুদের কথা ভাবি ।
                    ভাবি, কত সুখে আছে তারা ।
                
                    কোলাহল নেই, ত্রাস নেই,
                    এনআরসি নেই । ডিটেনশন ক্যাম্পের 
                    ভয় নেই । পরোয়ানা নেই 
                    কবরের নিচে ।
                
                    চাপ চাপ অন্ধকার আছে ।
                    তাতে লেগে আছে সামান্য বিষাদ স্পর্শ ।
                    আমাদের জন্য ।
                
                    আমাদের জন্য কবরের নিচে শুয়ে 
                    প্রার্থনা করছে আজ আমার বন্ধুরা ।
                
                </pre>
            </div>
        </div>
    </div>
    <hr>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">
                    <font1 >কবিতা</font1>
                    <font2 >শ্যামলী মিশ্র</font2> 
                        
                            
                    <font3 >একাকী নির্ঘুম</font3>
                    
                    <font4>রাতে... শুধুমাত্র রাতেই
                    অবদমিত আকাঙ্ক্ষারা
                    প্রত্নশরীর নিয়ে সামনে এসে দাঁড়ায়
                    সমস্ত হিসেব এলোমেলো করে
                    একা রেখে যায়, নির্ঘুম বালুচরে 
                    
                    কাল কে দেখেছে... 
                    তবু দীর্ঘশ্বাস ফেলে বাসি বাতাস
                    ভারি করে রাখে ঘোলাটে চাঁদ
                    বলতে না পারা মনখারাপগুলো
                    মুখোমুখি দাঁড়ানোর সুযোগে 
                    ঘন বর্ষা এনে দেয়... 
                    
                    হেরে যাওয়া মন আশ্বাস খোঁজে 
                    কালো নিশ্চুপ অন্ধকারের বুকে 
                    কাল কে দেখেছে...
                    তবু ঝরে যাবে জেনেও
                    সুবাসে বুক ভরিয়ে রাখে
                    ক্ষণজীবী শিউলি...
                    </font4>
                                </pre>
            </div>
            <div class="col2"></div>
            <div class="col3">
                <pre style="font-family: 'Bangla', Arial, sans-serif !important;">





                    <font3>জন্মান্তর </font3> 
                
                    <font4>তোমার নক্ষত্র জীবনের এলোমেলো দিনগুলোতে 
                    কয়েক রাত্রি বাস করেছি পাতার নীচে 
                    চোখে পড়ার মতো উজ্জ্বল ছিলনা আমার শরীর
                    তবু বৃষ্টি পড়তই...নক্ষত্রের নীলচে আলো 
                    গড়িয়ে নামতো উন্মুখ চাঁদের বুকে 
                    ঢেউ বুনত ঘুমন্ত শিশির... শুকনো রোদে
                    শরীর জ্বললেই বুঝতাম কল্পনায় মেঘ এঁকেছি
                
                    তারপর একদিন অসুখ হলো... হলুদ অসুখ 
                    আমি তখন দোরে দোরে ভিক্ষে করছি
                    পুজোর ফুলে ভরে আছে ভিক্ষাপাত্র
                    মালিনীর ঘরে সমস্তটা উপুড় করে দিই
                    সেদিন রাজার ঘরে উৎসব...তুমিতো আমারই রাজা
                    প্রিয় বলে কতবার ডেকেছি ক্ষীণ স্বরে... 
                    পায়ের তলায় তখন নাতিশীতোষ্ণ বিকেল...
                
                    গল্পশেষে সকাল -সন্ধ্যে মুখোমুখি বহুবার 
                    পোশাক পাল্টে আজ তুমি কবির প্রেমিক
                    তোমার সাথে ঘুরে বেড়াই ঘাসের বুকে,
                    নদীর পাড়ে...আকুল বন্যায় জল থৈ থৈ 
                    সভ্যতা এগোয়...কাঁপন লাগে... তবু সভ্যতা এগোয়... 
                    আমি তখনো মুঠোয় ভরে রাখি তোমার আঙুল</font4>
                
                </pre>
            </div>
        </div>
    </div>
    <hr>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">

                    <font1>কবিতা</font1>
                    <font2>সমাজ বসু</font2> 
                
                    <font3>যা যায় তা যায়</font3>
                
                    হাত রিকশা-- 
                        ট্রামের তার--রবীন্দ্রসদন,
                    সবকিছু রেখে গেলাম তোমার জন্য।
                    অনেক রঙীন ছুঁয়ে দেখেছি--
                    সাদাকালোয় আমাকে অনেক বেশি মানায়,
                    রুক্ষ মাটি-
                    কোলিয়ারির মানুষ আর কিছু বুনো গাছপালায়
                    এঁকে নিয়েছি জীবনের মানচিত্র।
                    ভুলেও ভেব না,পরিযায়ী পাখির ডানায় উড়ে আসব
                    সাঁতরাগাছির ঝিলে--
                
                    যা যায় তা যায়,
                    হাত রিকশা--
                            ট্রামের তার--রবীন্দ্রসদন,
                    ফিরব না কোনদিন।
                </pre>
            </div>
            <div class="col2">
                <pre style="font-family: 'Bangla', Arial, sans-serif !important;">





                    <font3>বেলুন</font3>
                
                    বন্দুক হাতে নিলেই দক্ষ শিকারি মনে হয়--
                    অথচ--
                    মেলায় নীল বেলুন তাক করলে হলুদ বিঁধে যায়--
                    হলুদের পরিবর্তে নীল,
                    কিছুতেই নিশানা সঠিক হয় না--
                    এলোমেলো বিঁধে যায় এক একটা বেলুন।
                    বেলুন-- বৃত্তের বাইরেও,
                    এভাবেই সারাজীবন কোনো নিপুণ লক্ষ্যই ছুঁতে পারেনি
                    সঠিক বেলুন,
                    যতবার তাক করেছি--
                    বড় বেশি লক্ষ্যভ্রষ্ঠতায় বিঁধে গেছে
                    হলুদের পরিবর্তে নীল।
                
                    বন্দুক হাতে আজও দক্ষ শিকারিই মনে হয়.....
                
                </pre>
            </div>
            <div class="col3">
                <pre style="font-family: 'Bangla', Arial, sans-serif !important;">





                    <font3>জন্মদিন</font3>
                
                    এইসময় কিছু নির্জনতা দিতে পারি--
                    শূন্য ট্রামলাইন--
                    পার্কের বেঞ্চিতে ঝরাপাতার চাদর--
                    আউটরাম ঘাটে কিছু নৌকার সারি কিংবা
                    ধূ ধূ আলোকিত বিদ্যাসাগর সেতু।
                    কিছুতেই দিতে পারি না--
                    নতুন কোন কাব্যগ্রন্থের পরিচিত গন্ধ--
                    একটা গোলাপ অথবা
                    গোলপার্কের নিয়ন আলোয় সুস্থির চলাচল।--
                
                    শুধু হাওয়ায় ভাসিয়ে দিতে পারি-- ভাল থেকো।
                </pre>
            </div>
        </div>
    </div>
    <hr>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">

                    <font1>কবিতা</font1>
                    <font2>তুহিন কুমার চন্দ</font2> 
                
                    <font3>ভারতবর্ষ হেঁটে যাচ্ছে ফুটপাত ধরে</font3>
                
                    বিদুৎ গতিতে ছড়িয়ে গেল সে খবর
                    সারা ভারতবর্ষ হেঁটে যাচ্ছে ফুটপাত ধরে,
                    সমুদ্র কষ উগড়ে দিচ্ছে বিষাক্ত সাপ, দৌপদির গর্ভে যে শিশু জন্ম নিয়েছে কাল,
                    রাজপথে তার মুখ থেকে বেরিয়েছে অভিশাপ।
                
                    সমুদ্র বমনে রাজা-রানী ধ্বংস হবে  শ্মশানের কাঠে
                    তাই ঈশ্বর ছিনিয়ে নিয়েছে পতাকা,
                    এত পাপ কোথায় রাখবে শয়তানের দল,
                    জগন্নাথ অসুস্থ এখন,সমুদ্র ঝড়ের আগেই পতাকা নিয়ে গেছে ঈশ্বর গোপন গহ্বরে।
                
                    ধ্বংস অনিবার্য, আগাম বার্তা দিয়েছে পুরীর পতাকা।
                    এখন সাবধান হয়ে কোন লাভ নেই জন্য সমুদ্র ঢেউয়ে মহাতপা ছেড়েছে আজ বাসুকির নিঃশ্বাস।
                    বিদুৎ গতিতে ছড়িয়ে গেল সে খবর
                    সারা ভারতবর্ষ হেঁটে যাচ্ছে ফুটপাত ধরে।
                
                
                </pre>
            </div>
            <div class="col2">
                <pre style="font-family: 'Bangla', Arial, sans-serif !important;">





                    <font3>একটু সরে দাঁড়াও</font3>
                
                    একটু সরে দাঁড়াও
                    গোটা ভারতবর্ষ এখন হাঁটছে ফুটপাতে,
                    বিশ্বকর্মা ক্লান্ত পায়ে পথ হাঁটে চোদ্দ'শ মাইল।
                    দ্রোন দ্রোপদের কাঁধে হাত রেখে আশ্রম থেকে কাল ঘরে ফিরে গেছে।
                
                    একটু সরে দাঁড়াও
                    আমি আজ পান্ডবের সাথে পথ হেঁটে যাবো।
                    চড়া রোদে ফেটে যাচ্ছে শিরোস্ত্রান, কুরুক্ষেত্রে কে দেবে খাবার যুদ্ধের দিনে।
                    ভাঙ্গাচাঁদ যতদুর বয়ে নিয়ে যায়,
                    ততদুর ভাঙ্গছে মেঘের অর্জিত রাগ।
                
                    একটু সরে দাঁড়াও
                    অভিশপ্ত ভারত হেঁটে যাচ্ছে ক্ষুধার্ত শরীরে
                    এখন হয় একটু সরে দাঁড়াও নয় একটু পাশে দাঁড়াও,
                    মদের টেবিলে ভারতীয় বাঁদরের দল ছিঁড়ে খাচ্ছে নারী মাংস, কেড়ে খাচ্ছে ভিক্ষের চাল।
                
                    যদি সবকিছু ঠিকঠাক থাকে আগামীতে নিয়ে যাবো ভূমধ্যসাগরে।
                    আপাতত একটু অপেক্ষা করো,
                    অসুরের বৃক্ক ছিঁড়ে নৃসিংহ মুরারি
                    শুধু অপেক্ষা করে আছে "সম্ভবামি যুগে যুগে
                </pre>
            </div>
            <div class="col3">
                <pre style="font-family: 'Bangla', Arial, sans-serif !important;">





                    <font3>ঈশ্বর বলে গেছে কাল</font3>
                
                    ঈশ্বর বলে গেছে কাল,
                    ঝেড়ে ফেলো বিষাক্ত বেইমানগুলোকে
                    যারা হাতের তালুতে রাখে সায়নাইড 
                    তোমার সামনে দাঁড়িয়ে হেঁ হেঁ করে পা চাটার দল।
                
                    ঈশ্বর বলে গেছে কাল,
                    কতদূর যাবি তোরা বড়জোর টেনেটুনে বাগানের ধারে।
                    দূর্বাশা দাঁড়িয়ে এখন অগ্নিশলাকায় ধার দেয়া কিংখাবে 
                    গনতন্ত্র বুঝিয়ে দেবে,
                    একদিন রক্ত স্রোতে বয়ে যাবে হেমলক বিষ।
                
                    রুটির ওপরে স্পষ্ট চটির দাগ
                    একাকী শিশু হেঁটে যাচ্ছে স্বর্গের দিকে
                    আর অভিশাপ দিচ্ছে ব্যর্থ শাসকে।
                    যে চটি ক্ষয়ে ক্ষয়ে রক্ত ঝড়েছে ভারতের মানচিত্রে,
                    সেখানে কৈফিয়ত দিতে হবে দাদা দিদিদের।
                
                    ঈশ্বর বলে গেছে কাল
                    চটির রক্ত যতই ধুয়ে যাক,
                    রয়ে যাবে দাগ
                    দ্রোহকাল শেষ হলে সবকিছু বুঝে নেবে
                    মিছিল মানুষেরা।
                    একাকী শিশু হেঁটে যাচ্ছে স্বর্গের দিকে
                    আর অভিশাপ দিচ্ছে ব্যর্থ শাসকে।
                </pre>
            </div>
        </div>
    </div>
    <!-- end of october -->
    <div class="banner">

        <div class="flex1">
            <p style="font-size:xx-large;">কবিতা || সেপ্টেম্বর ২০২০<br>
                <font style="font-size:large;">| সঞ্জীব সেন | প্রনব রুদ্র | সিদ্ধার্থ সিংহ | অভিষেক ঘোষ | সমাজ বসু |
                    শক্তিপ্রসাদ ঘোষ | নিশিকান্ত রায় | তুহিন কুমার চন্দ |</font>
            </p>
        </div>
        <div class="flex3"></div>
    </div>
    <div class="container">
        <div class="row">
            <div class="col1">
                <pre style="font-family: 'Bangla', Arial, sans-serif !important;">
                    <font1 >কবিতা</font1>
                    <font2 >সঞ্জীব সেন</font2> 
                        
                            
                    <font3 >ভ্যান গঘের ছবিতে যেমন</font3>
                        
                    <font4>কথারা বিষাদপ্রেমি ;
                    আমি নির্বাক থাকি, কথা খুঁজি, 
                    স্বপ্নরা নৈরাশ্যবাদ ;
                    আমি নির্ঘুম থাকি, অন্ধকার মাপি, 
                    কয়েকজন খনি শ্রমিক রাস্তা দিয়ে হেটে যায় 
                    কয়েকজন  আলুচাষি, শেষ রাতে আহার করে আলু পুড়িয়ে, 
                    দেখি, উপযাচক হয়ে কথা বলি না, ওরাও বলে না,
                    শুধু ভাবি এই পৃথিবীকে আমারও কিছু দেওয়ায় ছিল, 
                    ভাইয়েয় মৃত্যুর কাছে আমার জন্মদিন খুঁজে পাই,
                    এমন সময়,আমার হলুদ ইচ্ছেরা নেমে আসে লাস্যময়ী যুবতীর মত, 
                    পানশালায় বারবনিতা-রা অবনত হয়ে অভিবাদন জানায়, 
                    তাদের কে সূর্যমুখী  ফুলের মত লাগে, 
                    মনে হয় পৃথিবীর খুব কাছেই আছি, 
                    তাদের বলি, উদাসীন সঙ্গম করবো বলে আসিনি আজ,, 
                    একটা ভোর দেখবো বলে এসেছি, 
                    এই পৃথিবীকে আমারও কিছু দেওয়ার ছিল, 
                    অন্তত একটা সূর্যমুখী ফুল, হলুদ রঙের, 
                    তোমাদের  পোশাকের মত, 
                    হলুদ রঙ আমারও প্রিয়।</font4>
                                    </pre>
                
            </div>
            <div class="col2">
                <pre style="font-family: 'Bangla', Arial, sans-serif !important;">





                    <font3>ম্যানিকুইন আর কবি</font3> 
                
                    তুমি কি ম্যানিকুইন শোকেসে সাজানো!
                    নাহলে ওভাবে, ওভাবেই,
                    পোশাক ছাড়ার সময় দেওয়ালে ছায়া দেখলাম
                    কাল রাতে জোৎস্না ছিল বুঝি!
                    কত জ্বর ছিল রাতে
                    তারপর সারারাত জেগেই ছিলে মাথার কাছে
                    সকাল হলে কোথায় গেলে
                    সারাদিন, ওষুধ খাইনি
                    তুমি শুধুই ম্যানিকুইন; নাকি রাতেই আসো
                    তবে তোমাকে প্রথম প্রেমিকার মত লাগে কেন!
                    আমার গনৎকারেরা এ বিষয়ে কি বলে জান!
                    ম্যানিকুইনটাই আমার
                    প্রথম প্রেমিকা ।
                </pre>
            </div>
            <div class="col3">
                <pre style="font-family: 'Bangla', Arial, sans-serif !important;">





                    <font3>স্তূপ</font3>
                
                    যেসব কবিরা রাতে শুধু কাশে আর জাগে
                    তারা ভোররাতে সত্যিকারের স্বপ্নও দেখে
                    সবাই একদিন জেনে যায় কবির স্বপ্নদোষ আছে
                    তবে তারা জানে না
                    এ শহরে অনেক কবিই আছে
                    যারা শুধুমাত্র ভস্ম আর কীট দিয়েই
                    নিজের শরীরে করেছে বাল্মিক স্তূপ
                    হয়ত সে কবির মরণ হলে তবেই
                    স্তূপের থেকে জন্ম নেবে এক  রাক্ষসগন কবি
                    নাহলে লাশকাটা ঘরে  জানা যাবে
                    স্তূপের নীচে শোক নয় এক একটা প্রেমের কবিতা ।
                            </pre>
            </div>
        </div>
    </div>
    <hr>
<div class="container">
    <div class="row">
        <div class="col1">
            <pre style="font-family: 'Bangla', Arial, sans-serif !important;">

                <font1>কবিতা</font1>
                <font2>প্রনব রুদ্র</font2> 
            
                <font3>রাস্তা</font3>
            
                চৌরাস্তার মাথায় দাঁড়িয়ে 
                টুপটাপ ঝড়ছে নীতির জীবন 
                কোন রাস্তা নিশ্চিত পাবে গন্তব্য
            
                মানুষের দিকের না শুধু নিজের স্বার্থের
                স্বাধীনতার স্বাদে নাকি পক্ষপাতীর অন্ধে
            
                সময় জেগে থাকে পিরামিডের মতো
                আঙুলের ফাঁক গলে চলে যাচ্ছে নদী
                চশমা মুছে কিছু শিরদাঁড়া খুঁজতে থাকি
            </pre>
        </div>
        <div class="col2">
            <pre style="font-family: 'Bangla', Arial, sans-serif !important;">





                <font3>এই সময়</font3>
            
                সময় কাটছে। সময় থমকে, চমকে আছে! দিনগুলো যেমন তেমন। রাত্রি কী ভীষণ নির্জন! 
                মেঘহীন আকাশে  দু'চারটে তারা পুড়ছে। জ্বলছে। মলিনভাবে মচকে আছে। মাটিতে মৃত মৃত গন্ধ।
                রাত্রির গায়ে লেপটে একাকীত্ব। হঠাৎ হঠাৎ রাস্তা মাড়ায় গাড়ি। দু'চার বিড়াল আনাড়ি।
                কুকুরের দল ঘুরছে। ছাদে দাঁড়িয়ে আছি। শব্দ। পাক্ পাক্ করে ডেকে উঠল বক।
                ছিঁড়ে খান খান নির্জনতার ঘোর। মাথার উপর দিয়ে নিঃশব্দে কবিতার মতো উড়ে গেলো বাদুড়। 
                একা একা পায়চারি। রাত বুঝি অন্তহীন! ভোর কত দূর? আসছে কী? 
                কাকের পায়ে ঘুঙুর বেঁধে কোকিল হবার আশায়; দাঁড়িয়ে অপেক্ষায়। নির্বাক। নিঃস্পন্দ। একা। 
                তথাপি একটা ভোর জ্বলুক।জ্বলুক ভরা হাতে।
            </pre>
        </div>
        <div class="col3">
            <pre style="font-family: 'Bangla', Arial, sans-serif !important;">





                <font3>দৃশ্য থেকে দৃশ্যে</font3>
            
                তাকানো যেত নদীর জলের স্নানদৃশ্যে
                যা খুশি ভেবে অধিক হাঁটতে গিয়ে
                গরম অন্তর্বাসের ঘষাতে ঊরুছাল উঠে যায়
                একটা গোপন তিল দেখার আনন্দে
                নিতম্বে দোল খায় পাখির বাসা
                সাপের চেঁরা জিভের ফাঁকে
                ডুবে যায় কত পৌরুষ শ্বাস।
            
                গোপনে বৌদির স্বামী হলে
                তার সন্তান কাকা বা মামা ডাকে
                পরের জমিতে ভাগচাষে সঠিক ফসল মেলে না
                কর্ষণকালে সাময়িক মালিক হওয়া মাত্র।
            
                একটা শুদ্ধদৃশ্যের লোভে
                গমক্ষেতের পাশে ব'সে থাকা যায়
                হাওয়ার দোল খাওয়া গাম্ভীর্য দেখে
                শিশির সকাল শরৎকাল বুনে খায়।
            
                কে জানে ময়ূর পেখম মেলে
                সৌন্দর্য দেখাতে না রাগের বহিঃপ্রকাশে
                সুনামির ফুলে ওঠা জলে
                সাগর নিজেকে ধরে রাখবে কোন সাহসে?
            </pre>
        </div>
    </div>
</div>
<hr>
<div class="container">
    <div class="row">
        <div class="col1">
            <pre style="font-family: 'Bangla', Arial, sans-serif !important;">
                <font1>কবিতা</font1>
                <font2>সিদ্ধার্থ সিংহ</font2> 
        
                <font3>কী করে বলি</font3>
        
        
                হাইকম্যান্ডকে কী করে বলি!
        
                ও রকম দু'-চারটে খুন সবাই করতে পারে
                কিন্তু এক কোপে কারও মাথা নামিয়ে
                সেই মুণ্ডু নিয়ে কখনও কি ফুটবল খেলেছেন প্রকাশ্য রাস্তায়? 
                তবে?
        
                ও রকম দশ-বিশটা ধর্ষণ সবাই করতে পারে
                কিন্তু আপনার নাম শুনলেই
                মুহূর্তে ফাঁকা হয়ে যাবে মেয়েদের স্কুল, পাপড়ি গুটিয়ে নেবে ফুল
                সে রকম বিভীষিকা কি ছড়িয়ে দিতে পেরেছেন চারিদিকে? 
                তবে?
        
                আপনাকে আসতে দেখলে
                আশপাশের বাজার, চৌরাস্তার মোড়
                কিংবা অফিসপাড়া
                খরগোশ হয়ে যেতেই পারে
                কিন্তু ওদের ভিতরের বাঘটাও যে মাথা নুইয়ে কোণে গিয়ে লুকোবে
                সে রকম কুচকুচে কালো মেঘে কি ঢেকে দিতে পেরেছেন গোটা আকাশ? 
                তবে?
        
                হাইকম্যান্ডকে আমি কী করে বলি
                এ বার অন্তত ভোটে দাঁড়ানোর জন্য আপনাকে একটা টিকিট দিক! 
        </pre>
        </div>
        <div class="col2">
            <pre style="font-family: 'Bangla', Arial, sans-serif !important;">




                <font3>রাবণ জানতেন</font3>
        
        
                যতই গণ্ডি কেটে দিয়ে যাক লক্ষ্মণেরা
                আমি ঠিক তার বাইরে বের করে আনব তোমাকে
                দু'বাহুতে বন্দি করে রাখব।
        
                সূর্পণখার নাক কেটে দিয়েছে দেখে
                রাবণ সীতাকে হরণ করেননি
                তিনি ভাল করেই জানতেন
                ইচ্ছার বিরুদ্ধে কোনও নারীকে ছুঁলেই
                তাঁর ন'টা মুণ্ডুই তৎক্ষণাৎ খসে যাবে।
                ফলে আপনারা যা ভাবছেন, সে মতলবেও নয়,
                রাবণ জানতেন
                সীতা আসলে লক্ষ্মী
                লক্ষ্মীকে নিজের রাজ্যে রাখতে পারলে
                ধন-সম্পদ-শস্যে উপচে পড়বে দেশ
                তাই শুধুমাত্র প্রজাদের মঙ্গলের জন্যই
                তিনি সীতাকে হরণ করেছিলেন।
        
                যতই গণ্ডি কেটে দিয়ে যাক লক্ষ্মণেরা
                আমি তার বাইরে ঠিক বের করে আনব তোমাকে
                দু'বাহুতে বন্দি করে রাখব।
                আমার ঘর নিষ্প্রদীপ, মলিন
                তুমি থাকলে ঝলমল করে উঠবে ঘর
                এবং দুয়ার।
        </pre>
        </div>
        <div class="col3">
            <pre style="font-family: 'Bangla', Arial, sans-serif !important;">




                <font3>রূপান্তর</font3>
        
        
                মানুষের একটা লেজ হোক
                দুটো শিং
                এক একটা থাবা হোক সাত মন।
        
                বাচ্চাটাকে কাপড়ে জড়িয়ে কারা যেন ফেলে গিয়েছিল রাস্তার ধারে
                যতক্ষণ না লোকজন এসে তাকে তুলে নিল
                একটা কাকও যাতে ঠোকরাতে না পারে
                আগলে রেখেছিল কয়েকটা সারমেয়।
        
                ন্যাশনাল জিওগ্রাফিকের একটা দল গভীর জঙ্গলে ঢুকে একেবারে তাজ্জব
                পরে সারা পৃথিবী জেনেছি
                সেই গোরিলা~মা আর তার কাছে বেড়ে ওঠা মানব শিশুটির কথা!
        
                তাড়া খেতে খেতে পাহাড়ের এক গুহায় এসে লুকিয়েছিলেন
                তাসখন্দের রাজা সিন্দাবাদ
                পিছনে তলোয়ার উঁচিয়ে হাজার হাজার সৈন্য
                এই বুঝি কোপ পড়ল!
                ঠিক তখনই গুহার মুখ ঢেকে যেতে লাগল এক জংলি মাকড়সার জালে।
        
                সামান্য একটা মাকড়সা
                কেমন করে তাঁকে সে দিন বাঁচিয়ে দিয়েছিল
                সে কথা তিনি লিখে রেখে গেছেন তাঁর আত্মজীবনীতে।
        
                জংলি মাকড়সাও বিপদ থেকে অদ্ভুত ভাবে রক্ষা করে একটা জীবন
                বনের গোরিলাও কত মমতা দিয়ে বড় করে তোলে একটা মানবশিশু
                রাস্তার কুকুরও কী সুন্দর আগলে রাখে একটা সদ্যজাতকে
                আর মানুষ?
        
                মানুষের একটা লেজ হোক
                দুটো শিং
                থাবা হোক ইয়া বড় বড়।
            </pre>
        </div>
    </div>
</div>
<hr>
<div class="container">
    <div class="row">
        <div class="col1">
            <pre style="font-family: 'Bangla', Arial, sans-serif !important;">
                <font1>কবিতা</font1>
                <font2>অভিষেক ঘোষ</font2>
        
                <font3>খোকন</font3> 
        
                খোকন যখন ছোটো ছিল,
                গ্রামের পোস্ট অফিসের মাঠে
                সকাল-বিকেল ক্রিকেট খেলত ।
                পড়ায় মন বসত না, পাড়ার মাঠ তাকে ডাকত ।
                ব্যাট দিয়ে বলটাকে পেটাতে
                অথবা বল দিয়ে উইকেটগুলো ভাঙতে,
                তার বেজায় আনন্দ হতো ।
        
                কেউ খেলাটা শেখায় নি, 
                খেলতে খেলতে শিখেছে ।
                বোঝে নি, খেলাটারও ইতিহাস আছে, আউট হলে ব্যাট ছেড়ে দিতে হয় ।
        
                খোকন আউট হয়ে গেলে
                অথবা, হাতে বল না পেলে,
                চেঁচামেচি মারপিট করত ।
                বল ছুঁড়ে ফেলে দিত পুকুরে,
                অথবা উইকেট তুলে নিয়ে পালাত, 
                নিজে খেলতে না পেলে,
                ও আর কাউকে খেলতে দেবে না ।
        
                সবাই বলত, "বাব্বা সামান্য ক্রিকেট খেলা নিয়ে এত্ত ঝামেলা ! কবে যে বড়ো হবি !"
        
                তারপর কত কোটি ম্যাচ শুরু হয়ে, শেষ হয়ে গেল ।
        
                খোকন বড়ো হল ।
                কিন্তু দেখল, বড়োরা তারই মতো 
                ব্যাট ছাড়তে চায় না,
                মারপিট আর ঝগড়া করে ।
                খোকন অবাক হয়ে দেখে,
                ওদের ছেলেবেলার মতোই বড়োরাও সবাইকে দলে নিতে চায় না ।
        
                খোকন বোঝে না, বড়ো হলে অহং-টাও ক্রমশ বড়ো হয় !
            </pre>
        </div>
        <div class="col2">
            
        </div>
        <div class="col3">
            <pre style="font-family: 'Bangla', Arial, sans-serif !important;">




                <font3>বর্ষাযাপন</font3> 
        
                কার বাড়ির সামনে,
                জমেছে কতটা জল ?
                প্রিয়, শ্রাবণ-স্মরণে
                যায় কি বাসনা বিফল ?
        
                আষাঢ়স্য প্রথম দিবসে
                মাধ্যমিক পরীক্ষার্থী মাটি কাটে,
                কাঁচা বাড়িখানি গেছে ভেসে
                অ্যাডমিট কার্ড রাখা ছিল খাটে ।
        
                সারমেয় সাঁতরায় ঘোলা নদীস্রোতে
                গন্ডার ছানারা গলাজলে হাঁটে,
                মা হাতি শুঁড়ে ধরে ব্যাস্ত সামলাতে  -
                শিশু হাতি দুইখান অসহায় বাঁটে  ।
        
                শহরে কাব্য জমে
                খিচুড়ি-বেগুনির সাথে,
                পথিক যাচ্ছে কমে
                জলমগ্ন সান্ধ্য রাজপথে  ।
            </pre>
        </div>
    </div>
</div>
<hr>
<div class="container">
    <div class="row">
        <div class="col1">
            <pre style="font-family: 'Bangla', Arial, sans-serif !important;">
                <font1>কবিতা</font1>            
                <font2>সমাজ বসু</font2> 

                <font1>চুপঘর</font1>
                
                দিন গভীর হচ্ছে--
                তুষ জ্বলছে বুকে,বাতাসে অদৃশ্য আগ্নেয়কণা
                যেন সবাইকে ছুঁয়ে আছে নীল আতঙ্ক।
                
                নিঃশব্দ সময় জুড়ে--
                ভয়ের পাথর তুলে তুলে আড়াল বৃত্তে আছি
                বড় স্বপ্নহীন। বড় অর্থহীন।
                
                একে অপরকে ছুঁয়ে থাকার
                অলীক অস্পষ্ট মূহুর্তের অণ্বেষন
                চোখের পাতায় অচিরেই দুঃখ আনে।
                
                আজ শূন্যের দিন রাতগুলি
                দু হাঁটুতে মুখ ঢেকে বসে আছে
                গাঢ় কালো সময়ের বিচ্ছিন্ন চুপঘরে।
            </pre>
        </div>
        <div class="col2"></div>
        <div class="col3">
            <pre style="font-family: 'Bangla', Arial, sans-serif !important;">
        <font1>রাজপথ</font1> 
        <font2>শক্তিপ্রসাদ ঘোষ</font2> 

        অন্ধকার থেকে কিছুটা দূরে দাড়িয়ে 
        রুগ্ন আলোর দিকে চেয়েছিলাম
        দূরের কোন হলুদ চিঠির অপেক্ষায়
        বৃষ্টির জলে ধোয়া ঘুমন্ত রাজপথ 
        তোর্ষার জলে স্নান সেরে নেয়
        রাজপথ লাল সুরকি মেখে ইতিহাস 
        জীবনের সুগন্ধ মাখে চিতার আগুনে
        স্মৃতি ঘরে জমে থাকা চাবিকাঠি
        ঋতুবদলের দিনে অঝোরে বৃষ্টি নামে।
    </pre>
        </div>
    </div>
</div>
<hr>
<div class="container">
    <div class="row">
        <div class="col1">
            <pre style="font-family: 'Bangla', Arial, sans-serif !important;">
                <font1>কবিতা</font1>
                <font2>নিশিকান্ত রায়</font2> 
        
                <font3>কালের খেলা</font3>
        
                একটা একটা করে জমতে থাকে দিন 
                তার শরীর ভরা আলোকের কারুকাজ, 
                লিখে রেখে যায় দুরন্ত কত গান 
                কথা আর কাজে ঝড় বৃষ্টির সাজসাজ। 
        
                জমানো দিনের আলোতেই লুকোচুরি 
                তুমি আমি সে সাতসাগরের মাঝি,
                সূর্যের ছায়া খুঁজতে খুঁজতে শেষে 
                ফসলের গানে লিখে রাখে কারসাজি। 
        
                এই ফুল ফল কার!কার ওই ভরা নদী! 
                মাটির শরীরে  গন্ধ চিনে ফেরা,
                মানুষের কাছে মানুষই সাক্ষ্য দেয় 
                ভেতরে মানুষ বাইরে মানুষ বিষন্ন এক ঘেরা। 
        
                কাল মহাকালে চাঁদ কমে চাঁদ বাড়ে 
                খুলে রাখে তার কলংকের যত দাগ,
                ভেসে উঠে ওই লাল পাহাড়ের ভাঁজে 
                না জানা না দেখা মহাকাল অনুরাগ। 
        
                </pre>
        </div>
        <div class="col2"></div>
        <div class="col3">
            <pre style="font-family: 'Bangla', Arial, sans-serif !important;">




                <font3>যখন তুমি </font3>
            
                যখন চোখেতে রঙিন নদীর মেলা
                দূরের কোন পাখি,
                কুড়িয়ে ঘুরিয়ে সবটুকু কোলাহল 
                নীরবতা দিয়ে ঢাকি। 
                
                সবুজ পাতার আড়ালে যেটুকু রাত
                নিসর্গ  নীল ঘুড়ি, 
                তার পিছে পিছে ঝরনার কথা বলা  
                দুরন্ত মায়াপুরী। 
                
                আমার ভেতরে জ্বল জ্বলে এক আমি 
                ঘামের ছন্দে  চলা 
                মায়ার ফানুষ ফুরিয়ে যাবার আগেই 
                খেলার মধ্যে খেলা। 
                
                যা কিছু নতুন এঁকে দেয় নীলাকাশ 
                শূণ্যে ঘুরছে আমি 
                শুরুতে ছিলাম দুজনেই দুজনার 
                ছিলনা পাগলামি। 
                
                যখন সবুজে ডুবে গেল ভাসা রোদ 
                শেকড়ে শুদ্ধ  ভূমি 
                মা মাটি জলে বাতাসের কথকতা 
                চেতনা ঋদ্ধ তুমি। 
                    </pre>
        </div>
    </div>
</div>
<hr>
<div class="container">
    <div class="row">
        <div class="col1">
            <pre style="font-family: 'Bangla', Arial, sans-serif !important;">
                <font1>কবিতা</font1>
                <font2>তুহিন কুমার চন্দ</font2>
        
        
                <font3>অপেক্ষা করে কোন লাভ নেই</font3>
                
                আর অপেক্ষা করে কোন লাভ নেই
                অনেকক্ষন চলে গেছেন কবি পুরানো ঘাটের দিকে,
                যেখানে পথহারা বালিহাঁস চুপিচুপি কচুরিপানার সাথে বসে আছে মাঝরাত থেকে।
                দূরবীন চোখে দিয়ে পাহাড়ের গায়ে দেখে যাই মাছের কঙ্কাল,
                অক্ষর ঝুলিতে রেখে শব্দার্থ ঢেকে রাখি সুবর্ণ নদীতে।
                আর অপেক্ষা করে কোন লাভ নেই
                কবিকে পিছনে ঠেলে যমদূত নিয়ে গেছে আহারের ঝুলি,
                মুখে সব বুলি ঝেড়ে ভিক্ষাপাত্র হাতে নিয়ে ঘরে ঘরে ভোট বিকিকিনি,
                শুরু হবে শকুনির পাশার চলনে
                বৃত্তের চারদিকে মানুষের ক্ষুধার মিছিল।
                আর অপেক্ষা করে কোন লাভ নেই
                অনেকক্ষন চলে গেছেন কবি পুরানো ঘাটের দিকে।
                  </pre>
        </div>
        <div class="col2"></div>
        <div class="col3">
            <pre style="font-family: 'Bangla', Arial, sans-serif !important;">





                <font3>একটু সরে বসো</font3>
        
                একটু সরে বসো সঠিক দূরত্ব না হলে
                পিচে আটকে যাবে পা।
                দীঘল বটের ছায়ায় মেধা আজ লুটে খায় বুকের নির্য্যাস।
                কোমল জ্যোৎস্নায় মুখ পুড়ে যায় ছাই হীন চরিত্র হননে।
                ছায়াটাকে সরিয়ে ফেলো গোপন নিঃশ্বাসে,
                নখ ঘষা ফাইল মদের গেলাসে নেশা ভাঙ্গে পূবালী হাওয়ায়,
                একটু সরে বসো সঠিক দূরত্ব না হলে
                পিচে আটকে যাবে পা।
                কুলিকের ঝিনুকে নাকি লুকিয়ে আছে বিশুদ্ধ মুক্তোর দল।
                পঙ্গপাল আসার আগেই সাবধানে ফেলো পা,
                বৃক্কের চারপাশে ঘুনপোকা খুটে খায় চুরি করা চাল।
                একটু সরে বসো সঠিক দূরত্ব না হলে
                পিচে আটকে যাবে পা।
                </pre>
        </div>
    </div>
</div>
</body>
</html>