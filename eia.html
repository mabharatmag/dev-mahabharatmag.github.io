<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>EIA</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">

<body>
    <font3>EIA ২০২০: উন্নয়ন না পরিবেশ হত্যা</font3><br>
    <font4>মধুশ্রী নন্দী  </font4><br>
    <div>
        <!-- AddToAny BEGIN -->
        <div class="a2a_kit a2a_kit_size_32 a2a_default_style" style="padding: 15px;">
            <a class="a2a_dd" href="https://www.addtoany.com/share"></a>
            <a class="a2a_button_facebook"></a>
            <a class="a2a_button_email"></a>
            <a class="a2a_button_whatsapp"></a>
            <a class="a2a_button_telegram"></a>
            <a class="a2a_button_facebook_messenger"></a>
        </div>
        <script>
            var a2a_config = a2a_config || {};
            a2a_config.onclick = 1;
        </script>
        <script async src="https://static.addtoany.com/menu/page.js"></script>
        <p style="text-align: justify; padding: 15px;">বিংশ শতাব্দীর শেষভাগে আমেরিকায় সর্বপ্রথম পরিবেশগত প্রভাব মূল্যায়ণ
            ধারণাটির উদ্ভব হয়। ১৯৬৯ সালে NEPA বা (THE NATIONAL ENVIRONMENTAL POLICY ACT) আমেরিকায় চালু হয়, সমস্ত ফেডারেল
            সংস্থাগুলোকে পরিবেশগত সিদ্ধান্তের ক্ষেত্রে NEPA বাধ্যতামূলক করা হয়। ১৯৯৪ সালে, পরিবেশ সুরক্ষা আইন, ১৯৮৬ এর
            আওতায় প্রথমবারের মতো ভারতে EIA বিজ্ঞপ্তি প্রণীত হয়েছিল। এটি সম্প্রসারণ, আধুনিকীকরণ এবং নতুন প্রকল্প স্থাপনের
            জন্য পরিবেশ ছাড়পত্র বাধ্যতামূলক করে। তারপর থেকে EIA বেশ কয়েকবার সংশোধন করা হয়েছে, সর্বাধিক গুরুত্বপূর্ণ
            সংশোধনীটি হয়েছিল ২০০৬ সালে। ২০২০ সালে সরকার EIA ২০২০ নামে একটি খসড়া পেশ করে যেখানে বেশ কয়েকটি গুরুত্বপূর্ণ
            পরিবর্তন ঘটানো হয়েছে।<br><br><font3 style="font-size: 20px;">এখন দেখা যাক নতুন EIA খসড়ায় কি বলা হয়েছে?
        </font3><br><br>
            EIA (Environmental Impact Assessment) -এর সাহায্যে কোন প্রজেক্ট এর পরিবেশগত সামাজিক অর্থনৈতিক প্রভাব গুলি সনাক্ত করা হয়। ২০০৬ সালের EIA -র নিয়ম অনুযায়ী নতুন কোনো প্রকল্পের সম্প্রসারণের ক্ষেত্রে অথবা পুরোনো প্রকল্পের আধুনিকীকরণের ক্ষেত্রে তপশীল ১ এ ধারা অনুযায়ী কাজ শুরু করার আগে EC বা (Environmental Clearance) নিতে হয়। তপশীল ১ -কে আবার দুই ধরণের ক্যাটাগরিতে ভাগ করা হয়, যথা - ক্যাটাগরী A ও ক্যাটাগরী B <br><br>
            ১. ক্যাটেগরী A: যে সমস্ত প্রজেক্টের পরিবেশের উপর প্রভাব বেশি হয় তাদের ক্যাটাগরি A -র অন্তর্ভুক্ত করা হয় এবং এক্ষেত্রে ছাড়পত্রের জন্য আবেদন করতে হয় MoEFCC (Ministry of Environment Forest and Climate Change) বা কেন্দ্র সরকারের কাছে।<br>
            <br>
            ২. ক্যাটাগরি B: যে সমস্ত প্রজেক্টের পরিবেশের উপর প্রভাব তুলনামূলক কম হয় তাদের ছাড়পত্র নিতে হয় SEIAA (State Environment Impact Assessment Authority) বা রাজ্য সরকারের থেকে।
            EC বা ছাড়পত্র পাওয়ার চারটি ধাপ হলো যথাক্রমে -<br>
            ১. Screening <br>
            ২. Scoping<br>
            ৩. Public Consultation <br>
            ৪. Appraisal<br><br>
            <font3 style="font-size: 20px;">EIA বিরোধিতার কারণ</font3><br><br>
            ১. ২০২০ সালের প্রস্তাবিত নতুন বিজ্ঞপ্তি অনুযায়ী বিরাটসংখ্যক প্রকল্পকে ক্যাটাগরি B -তে  পাঠানোর প্রস্তাব নেওয়া হয়েছে  এবং এক্ষেত্রে পূর্বোল্লিখিত চারটি ধাপ সম্পন্ন করা হবে না, প্রকল্পগুলিকে সরাসরি দেখবে একটি রেগুলেটরি কমিটি যারা এই প্রকল্পের অনুমোদন দেওয়ার ক্ষেত্রে SEAC বা  (State Environmental Assessment Committee)-র কাছে অনুমতি চাইবে না।   সরকার বিভিন্ন দেশ থেকে বড় বড় কোম্পানিগুলোকে Ease of doing business অর্থাৎ এদেশে এসে অবাধ ব্যবসা করার সমস্ত অনুকূল পরিবেশ দেওয়া হবে বলে প্রতিশ্রুতি দিয়েছে। এতদিন কর ছাড় , সস্তায় জমি দেওয়া এসব তো চলতই এবার তার সাথে কর্পোরেটদের সস্তায় পরিবেশ ধ্বংস করার লাইসেন্সও দেওয়া হবে।<br><br>
            ২. Post Facto clearance কে ঢোকানো হয়েছে নতুন EIA।অর্থাৎ নতুন EIA অনুযায়ী পরিবেশগত ছাড়পত্র/EC ছাড়াই আরামশে কাজ চালিয়ে নিয়ে যাওয়া যাবে।অর্থাৎ ধরুন আম্বানি মধ্যভারতে কোল মাইন করার জন্য হাজার হাজার একর জঙ্গল সাফ করে ফেলল, তারপর একদিন না হয় ইচ্ছা হলে গিয়ে ছাড়পত্রটা নিয়ে আসবেন।কারন তিনি জানেন নতুন আইনে ক্লিয়ারেন্স, কাজ শুরুর অনেক পরেও পাওয়া যাবে। পোস্ট ফ্যাক্টো ক্লিয়ারেন্স পাওয়ার ক্ষেত্রে মাত্র দুটো জিনিস করতে হবে,<br>
            ১. প্রতিকারমূলক পরিকল্পনা বানাতে হবে |<br>
            ২. পরিবেশের যা ক্ষতি হয়েছে এতদিন ধরে তার জন্য মুনাফার দেড় থেকে দুই গুণ ফেরত দিতে হবে |<br><br>
            ৩. পাবলিক হিয়ারিং, জনগণের মতামত জিনিসটা এমনিতেই বৃহত্তম গনতন্ত্রে বিলুপ্তপ্রায় বস্তুর মধ্যে পড়ে।নতুন আইনের ড্রাফটে সেই বিলুপ্তির পথে শিলমোহর লাগানো হয়ে গেছে। আগের আইনগুলোতে অফিসিয়ালি কোনো প্রকল্পের ক্ষেত্রে জনগনের সিদ্ধান্ত জানানোর অধিকার ছিল এবং তাকে প্রাধান্য দেওয়ার কথাও বলা ছিল। কিন্তু EIA ২০২০ তে সেই অধিকারটিও কাগজে কলমে কেড়ে নেওয়া হল। <br><br>
            
            ৪. গণশুনানীর সময়সীমা আগে ছিল ৩০ দিনের।বড়ো প্রকল্প অর্থাৎ ৫/১০ বছরের প্রকল্পের নেগেটিভ দিক, ক্ষয়ক্ষতি, অভিযোগ জানানো সবকিছুর জন্য মাত্র ৩০ দিন।সরকারের এই ৩০ দিনও অতিরিক্ত লেগেছে তাই বর্তমান ড্রাফটে তাকে কমিয়ে ২০ দিন করা হয়েছে।<br><br>
            
            ৫. পাবলিক অপিনিয়ান তো কাড়া হল কিন্তু সেগুলো যাবে কোথায়।নতুন আইনে কোনো প্রকল্প পরিবেশ আইনকে লঙ্ঘন করলে অভিযোগ জানানোর অধিকার পাবলিকের নেই, আছে একমাত্র উলঙ্ঘনকারী(প্রকল্পকারী) ও সরকারের।ভাবুন তো একবার দেশের কর্পোরেটরা কতটা সৎ হলে নিজেরাই নিজদের দোষ স্বীকার করে। অনেকটা খুনির খুন করে নিজে খুন স্বীকার করার মত।<br><br>
            
            ৬. সাধারণত জাতীয় প্রতিরক্ষা এবং সুরক্ষার সম্পর্কিত প্রকল্পগুলোকে স্ট্র্যাটেজিক ধরা হয় কিন্তু এরপর থেকে সরকার যেকোনো প্রকল্পকেও স্ট্র্যাটেজিক বলে ঘোষণা করতে পারে। মানে সোজা কথায় সরকার কৌশলগত বলে ঘোষনা করলে যেকোনো প্রকল্পই তার পরিবেশের উপর প্রভাব, প্রজেক্টের ডিটেল কিছুই আপনি জানতে পারবেন না।<br><br>
            
            ৭. এই নতুন খসড়াটিতে সীমান্তবর্তী অঞ্চলে গণশুনানির কোনো ব্যবস্থাই থাকবে না। এখানে "সীমান্ত অঞ্চল" সংজ্ঞায়িত করা হয়েছে "ভারতের সীমান্তবর্তী দেশ গুলির প্রকৃত নিয়ন্ত্রণ রেখা থেকে ১০০ কিমি আকাশপথে দূরত্বের মধ্যে পড়া অঞ্চল " হিসাবে।আসলে এই নতুন নিয়ম যে দেশের সমৃদ্ধ জীববৈচিত্র্য সংগ্রহশালা উত্তর পূর্ব ভারত কে টার্গেট করে সেটা বুঝতে আপনাকে কেউ পুরস্কার দেবে না।<br>
            ৮. আগে কোনো কোম্পানিকে বছরে দুবার করে Compliance Report দিতে হতো অর্থাৎ ছয় মাসে একবার করে | নতুন খসড়ায় বলা হয়েছে বছরে একবার করে Clearance Report দিলেই হবে যেখানে শুধু বলা থাকবে যে তারা ঠিকঠাক নিয়ম পালন করছে।<br><br>
            
            ৯. এছাড়াও এই খসড়া অনুযায়ী ছাড়পত্রহীন বা অবৈধ প্রকল্পগুলিকে দিনে মাত্র ২,০০০-১০,০০০ টাকা জরিমানা দেওয়ার কথা বলা হয়েছে যা আগের তুলনায় অনেক কম।<br><br>
            
            <font3 style="font-size: 20px;">ক্ষতির পরিমাণ</font3> <br><br>
            
            1984 সালের ২রা ডিসেম্বর ভোপালের ইউনিয়ন কার্বাইড ইন্ডিয়া লিমিটেডের কারখানায় মিথাইল আইসোসায়ানেট লিক করে হাজার হাজার মানুষ প্রাণ হারায় লক্ষাধিক মানুষ পঙ্গু হয়ে যায় এবং পরবর্তী প্রজন্ম রেহাই পায়নি জেনেটিক ট্রান্সমিশনের হাত থেকে ঘটনাটি আমাদের সবার কাছে ভোপাল গ্যাস দুর্ঘটনা হিসেবে পরিচিত। <br>
            ২০২০ সালের ৭ই মে বিশাখাপত্তনমের আর. আর. ভেঙ্কটাপূরামের LG পলিমারের কারখানায় গ্যাস লিক করে প্রচুর মানুষ প্রাণ হারায়। <br>
            ২০২০ সালের 27 শে মে আসামের বাগজানে অল ইন্ডিয়া লিমিটেডের প্রাকৃতিক গ্যাসের খনিতে আগুন লেগে বহু বিরল প্রজাতির পশুপাখি মারা যায়। ৬৫-৭০ হেক্টর  জমি নষ্ট হয়ে যায়। Dibru - Saikhowa National Park, Maguri-Motapung জলাভূমি এবং আসামের  পার্শ্ববর্তী অঞ্চলে অনেক তৈলকূপ রয়েছে এবং ভবিষ্যতে আরও তৈলকূপ বানানোর  পরিকল্পনা করা হয়েছে। Wild Life Initiative of India-র Report অনুযায়ী এই অঞ্চলে প্রায় ৪০টি  প্রজাতির স্তন্যপায়ী , ৪৫০টি প্রজাতির পাখি, ১০৪টি প্রজাতির মাছ , ১১টি প্রজাতির চেলোনিয়ান, ১৮টি  প্রজাতির টিকটিকি , ২৩ রকম প্রজাতির সাপ , ১৬৫ রকম প্রজাতির প্রজাপতি  এবং ৬৮০ রকমের উদ্ভিদের বাসস্থান ধ্বংস হয়ে গেছে।<br>
            ভারতবর্ষের মোট অরন্যের ২৫% উত্তর-পূর্বাঞ্চলে অবস্থিত। ইন্ডিয়ান ফরেস্ট সার্ভের রিপোর্ট অনুযায়ী এই অঞ্চলে ২০১৫, ২০১৭ এবং ২০১৯ সালে যথাক্রমে ৬২৮,৬৩০ এবং ৭৬৫ বর্গকিলোমিটার বনাঞ্চল ধ্বংস করা হয়েছে অর্থাৎ ক্রমান্বয়ে এই ধ্বংসলীলা বেড়েই চলেছে।
            ২০২০ সালে আসামের বরাক ও ব্রহ্মপুত্র উপত্যকায় অঞ্চলের ২৮ থেকে ৩০টি জেলায় বন্যা হয়েছে, মিজোরামে পাঁচ সপ্তাহে ২৩ টি ছোট মাপের ভূমিকম্প হয়েছে অরুণাচল প্রদেশ, মেঘালয় ও অন্যান্য পাহাড়ি অঞ্চলে ধ্বস নেমেছে। অরুণাচল প্রদেশ সরকার এবার ১৭০টি জলবিদ্যুৎ প্রকল্প তৈরি করার পরিকল্পনা করেছে যেখান থেকে মোট ৭০হাজার মেগাওয়াট বিদ্যুৎ উৎপাদন হবে।<br>
            South Asia Network of Dams, River, and People (SANDARP) এবং Ashoka Trust for Research In Ecology and the Environment (ATREE) -এর বিশেষজ্ঞদের মতে জলবিদ্যুৎ প্রকল্পের জন্য যে 240টি বাঁধ বানানোর পরিকল্পনা করা হয়েছে তাতে ৯০০ হেক্টর বনাঞ্চল জলে ডুবে যাবে, শুধু কি তাই, এর ফলে জলের নিচে বসবাসকারী উদ্ভিদ ও প্রাণিকুল ধ্বংস হয়ে যাবে এবং সুতরাং বোঝাই যাচ্ছে এই প্রকল্প যদি ছাড়পত্র পায় তার ফলে কতটা বিপর্যয়কর ক্ষতি বাস্তুতন্ত্রের উপর পড়বে।<br>
            ২০২০ সালে ১৮০টি দেশের মধ্যে ভারতবর্ষের EPI (Environment Performance Index) rank হল ১৬৮, তাহলে বোঝাই যাচ্ছে যে আমাদের পরিবেশের কি অবস্থা, অথচ পরিবেশ আইনের লঙ্ঘনকে বিকাশ হিসেবে দেখানো হচ্ছে। <br><br>
            <font3 style="font-size: 20px;">EIA-এর বিরুদ্ধে মানুষের প্রতিবাদ</font3> <br><br>
            
            এই নতুন এ আইনটি প্রত্যাহার করার জন্য ৫০০ জনেরও বেশী সংখ্যক ছাত্রছাত্রী এবং গবেষক পরিবেশ মন্ত্রকের কাছে আবেদন জানিয়েছিল।  এই আইনের ওপর জনগণের প্রতিক্রিয়া জানানোর সময় ছিল 11 ই আগস্ট অবধি এবং রিপোর্ট অনুযায়ী পরিবেশ মন্ত্রক জনগণের কাছ থেকে সতেরো লক্ষ কমেন্ট পেয়েছে যা একটি রেকর্ড। সবথেকে বিতর্কিত বিষয় হলো প্রকল্পের ছাড়পত্র পাওয়ার জন্য যে পোস্ট ফ্যাক্ট ক্লিয়ারেন্স এর কথা বলা হয়েছে সেটি পরিবেশ আইন বিরোধী। তাছাড়া EIA  MoEFCC-এর অফিসিয়াল ওয়েবসাইটে শুধুমাত্র হিন্দি ও ইংরেজি ভাষায় প্রকাশিত হয়েছে। দিল্লি হাইকোর্ট ৩০শে জুন কেন্দ্রকে ২২টি আঞ্চলিক ভাষায় EIA ২০২০ খসড়াটি ছাপানোর নির্দেশ দেয়।  কিন্তু সরকার সেই নির্দেশ পালন করেনি। এই সবকিছু পর্বেক্ষন করে ১৩ই অগাস্ট সুপ্রিম কোর্ট কেন্দ্রীয় সরকারের আবেদনকে প্রত্যাখ্যান করেছে এবং কেন্দ্রকে পুনরায় ২২টি ভাষায় খসড়াটি ছাপানোর নির্দেশ দিয়েছে। <br>
            Legal Initiative for Forest and Environment  (LIFE)- এর ফাউন্ডার অর্গানাইজিং ট্রাস্টী এবং পরিবেশগত আইনবিদ ঋত্বিক দত্ত এনভারমেন্টাল ক্লিয়ারেন্স এর ওপর বহুকাল ধরে মামলা লড়েছেন। EIA কিভাবে কাজ করে তার ওপর তিনি খানিকটা আলোকপাত করেছেন।তার বক্তব্য "2006 সালের আইন অনুযায়ী আজ অবধি কোন প্রজেক্ট রিজেক্ট হয়নি, পরিবেশ মন্ত্রক 100% অনুমোদন দিয়েছে তাহলে একবার ভাবুন এর পর কি কি হতে পারে" তিনি আরো বলেছেন যে অনেক আইনজীবী EIA নিয়ে মামলা লড়েননা কারণ তাদের ওপর কোম্পানি থেকে, সরকার থেকে এবং অন্য পক্ষের আইনজীবী তরফ থেকে চাপ সৃষ্টি করা হয় হুমকি দেওয়া হয়। এনভারমেন্টাল এক্টিভিস্ট রমেশ আগারওয়াল  2014 সালে Goldman এনভারমেন্টাল প্রাইজ পেয়েছিলেন যা অত্যন্ত সম্মানীয় পুরস্কার। ছত্তিশগড়ে Jindal  Steel and  Power  Ltd. এর একটি কয়লা খনি বন্ধ করার পরে তিনি গুলিবিদ্ধ হন। এই ঘটনার ৮ বছর পরেও তিনি ঠিক করে হাঁটতে সক্ষম নন।<br>
            হিমাচল প্রদেশের একটি স্থানীয় সম্প্রদায়ের কৃষক গোষ্ঠী লাফার্জ সিমেন্ট এর একটি প্রজেক্ট এর বিরুদ্ধে লড়াই করে তারপর কোর্টের নির্দেশে সেই মাইনিং অ্যাক্টিভিটি বন্ধ করে দেওয়া হয়। 
            অন্ধ্রপ্রদেশের Sompeta Mandal-এর লোকেরা থার্মাল পাওয়ার প্লান্ট এর বিরুদ্ধে লড়াই করে, দুজন লোক জলাভূমি রক্ষা করতে গিয়ে প্রাণ হারান অবশেষে কোর্টের নির্দেশে Environmental Clearance বাতিল করা হয়। দীর্ঘ ১০ বছরের লড়াই চলেছে নিয়মগিরিতে Vedanta Mining Plant তৈরী করার বিরুদ্ধে, শেষমেশ খনন কার্য বন্ধ করা গেছে। সুতরাং, বোঝাই যাচ্ছে প্রকৃতিকে বাঁচাতে হলে সব মানুষকে একত্রিত হতে হবে কর্পোরেটদের বিরুদ্ধে , এই সব বস্তাপচা আইন যারা লাগু করার চেষ্টা করছে  তাদের বিরুদ্ধে।  স্বাধীনতার ৭৩ বছর পরেও এদেশের মানুষের নিজের মতামত  জানানোর অধিকার নেই।  যত দিন যাচ্ছে  মানুষের সার্বিক অধিকার আরো খর্ব  করা হচ্ছে। সুস্থভাবে বাঁচার অধিকারও  আজ আর নেই সাধারণ খেতে খাওয়া প্রান্তিক মানুষের।  EIA  বিরোধিতা করার জন্য যথেচ্ছ ভাবে UAPA আরোপ করা হয়েছে , Fridays For Future India  নামে একটি  Website যারা Environmental Policy নিয়ে মানুষের মধ্যে সচেতনতা  গড়ে  তোলে এবং গণআন্দোলন সংগঠিত করে , সেটি বন্ধ পর্যন্ত করে দেওয়া হয়েছিল।<br>
            
            সর্বোপরি পূর্বের অভিজ্ঞতা থেকে স্পষ্ট পরিবেশের উপর এই কর্পোরেট আগ্রাসনের ফলাফল শুধু পরিবেশ আর পরিবেশের জীব জন্তুদের উপরেই নয়, মানুষের জীবিকার উপরেও পড়ে।উল্টো দিকে ক্রমেই ব্যাংক ব্যালেন্স বাড়তে থাকে শিল্পপতি, নেতা, মন্ত্রীদের। <br>
            EIA  আজকে আর শুধুই  পরিবেশ সম্পর্কিত বিষয় নয় আজকে সে প্রশ্নের মুখে দাঁড় করিয়েছে মানুষের মৌলিক অধিকারের অনুশীলন। সরকারের নেতিবাচক দৃষ্টিভঙ্গি ও কার্যকলাপ আজ বিভিন্ন সামাজিক গোষ্ঠীর স্বার্থকে একত্রিত করেছে  যার ফলে সর্বসাধারণ এই আইন নিয়ে বিতর্কে  অংশগ্রহণ করছে পর্যালোচনা করছে  যার ফলস্বরূপ এই আইনের দুর্বল খসড়াটির অসাংবিধানিক, দূরদৃষ্টিহীন, বৈষম্যমূলক  ও ভয়ঙ্কর রূপটি মানুষের সামনে নগ্ন হয়ে দেখা দিয়েছে।  EIA  ২০২০ খসড়াটি কোনো বৈধ দলিল নয়  স্রেফ একটা সাদা কাগজ যেখানে আমাদের কেন্দ্রীয় সরকার যাদের আমাদের দেশের আইন কানুনের প্রতি কোনো দায়বদ্ধতা নেই সেই মুনাফাখোরী কর্পোরেটদের অনুকূলে একটি নতুন সমাজ কিরকম হবে তার বর্ণনা লিপিবদ্ধ করেছে।
            