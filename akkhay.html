<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>akkhyay_datta</title>
</head>
<link href="https://fonts.maateen.me/bangla/font.css" rel="stylesheet">
<link rel="stylesheet" href="css/drama.css">
<body>
    <font3>জন্ম দ্বিশততম বর্ষ স্মরণে: অক্ষয় কুমার দত্ত</font3><br>
        <font4>স্বপন কুমার মাজী</font4><br><br>
        <!-- AddToAny BEGIN -->
<div class="a2a_kit a2a_kit_size_32 a2a_default_style" style="padding: 15px;">
  <a class="a2a_dd" href="https://www.addtoany.com/share"></a>
  <a class="a2a_button_facebook"></a>
  <a class="a2a_button_email"></a>
  <a class="a2a_button_whatsapp"></a>
  <a class="a2a_button_telegram"></a>
  <a class="a2a_button_facebook_messenger"></a>
  </div>
  <script>
  var a2a_config = a2a_config || {};
  a2a_config.onclick = 1;
  </script>
  <script async src="https://static.addtoany.com/menu/page.js"></script>
  <!-- AddToAny END -->
        <p >সালটা হবে ১৮৪১ কি ১৮৪২, তখনকার বিখ্যাত বাংলা পত্রিকা 'সংবাদ
          প্রভাকর' এর সম্পাদক হলেন ঈশ্বরচন্দ্র গুপ্ত। তাঁর পত্রিকা দপ্তরে ব্যবসায়িক কাজে এসেছেন হরমোহন দত্ত ও তাঁর ভাই।
          ঈশ্বর গুপ্ত হতাশ হয়ে বসে আছেন। ইংলিশম্যান পত্রিকার একটি লেখার বাংলা তর্জমা জরুরী প্রয়োজন, কিন্তু তাঁর সহকারি
          বাংলা অনুবাদক অনুপস্থিত। ঈশ্বর গুপ্ত হরমোহনের ভাইকে অনুবাদ করতে অনুরোধ করলেন। তাঁর ভাই অল্প বয়স থেকে কবিতা
          লিখতেন, গদ্য লিখতেন না। কিশোর বয়সে কবিতার বই 'অনঙ্গমোহন' লিখেছেন। তিনি প্রথমে অস্বীকার করলেও পরে ঈশ্বর
          গুপ্তের জেদাজেদিতে অনুবাদ করেন। এত সুন্দর লেখা, ঈশ্বর গুপ্ত অবাক হলেন। তখনকার কোন গদ্যকার এতো সুন্দর করে লিখতে
          পারতেন না। সেই থেকে সংবাদ প্রভাকরের নিয়মিত লেখক হয়ে ওঠেন এই তরুণ অনুবাদক। কিন্তু তাঁর স্বাধীন অনুসন্ধিৎসু
          যুক্তিবাদী মনের ফলে তিনি রক্ষণশীল পত্রিকায় লেখা ছেড়ে নিজেই 'বিদ্যাদর্শন' পত্রিকা প্রকাশ করতে শুরু করেন। তখন
          সমসাময়িক বাংলা পত্রিকায় সেই প্রথম প্রথম শ্রেণীর বিজ্ঞান প্রবন্ধ বিদ্যাাদর্শনে পাওয়া গেল। যদিও বিদ্যাদর্শনের
          আয়ু ছিলো মাত্র ছয়মাস। হরোমোহন দত্তের ভাই হলেন অক্ষয় কুমার দত্ত। যিনি হলেন বাংলা সাহিত্যের প্রথম
          গদ্যকার।<span id="dots2">...</span><br>
          <span id="more2">'যদিবা আমার কীর্তি স্থায়ী হয়, কিন্তু আমিতো চিরস্থায়ী নই। তোমার সহিত আমার যতদিন সম্বন্ধ, এই
            কীর্তির সহিত ততদিন, অর্থাৎ জীবনাবধি। মৃত্যুর পরে আমি সে কীর্তি ঘোষণা শুনিতে আসিব না।' সত্যিই তাই হয়েছে তাঁর
            জন্মের দ্বিশততম বর্ষে আমরা বাঙালিরা বাংলা প্রবন্ধের অন্যতম প্রধান শিল্পীকে করুন বিস্মৃতির আঁধারে ফেলে
            দিয়েছি। বিদ্যাসাগরের মননসঙ্গী, বাংলা ভাষায় বিজ্ঞানের জনক, বাংলা গদ্যের মেরুদন্ড গড়ার রুপকার - তাঁর নাম
            বিদ্যাসাগরের সঙ্গে উচ্চারিত হওয়ার কথা, অথচ বাংলা নবজাগরণের ইতিহাসে তাঁর নাম লেখা নেই। একি সেই আমরা -
            আত্মঘাতী বাঙালি!<br><br>
            ৫ই অগাস্ট ২০২০, করোনা মহামারী আবহে, ভারতের সংবিধানের ধর্মনিরপেক্ষতার রক্ষক প্রধান রাষ্ট্রনেতা এক পুতুলের
            সামনে প্রনত। যা দেখে টিভির দৃশ্যে সারা বিশ্ব স্তম্ভিত হয়ে গেল। যা ভারতবর্ষের ইতিহাসে এক ঘনায়মান
            কুজ্ঝটিকাপূর্ণ সংবিধানের নিরপেক্ষতার মৃত্যু-তমসা-দিন। গোঁড়া হিন্দু মৌলবাদীর দ্বারা ঘোষিত হল ভারতের
            'স্বাধীনতা দিন'। যাঁদের মত পথ অনুসরণ করলে এরকম এক অদৃষ্টপূর্ব অপ্রত্যাশিত অমানবিক নেতিবাচক দৃশ্য দেখতে হতো
            না, তাঁদের বিস্মরণে আমরা পেছনে ছুটতে ছুটতে ধর্মনিরপেক্ষতার ভাঙা পাঁচিলের ধারে পৌঁছেছি। আশীষ লাহিড়ীর মতে কেন
            এটা ঘটলো-এই প্রশ্ন করতে আমরা ভুলে গেছি। হাজার হাজার বছর ধরে ভারতীয় সমাজশরীর গর্ভ থেকে চুঁইয়ে পড়ছে-ধর্ম
            নামক দুর্গন্ধ সঞ্চিত পলি। এই অবস্কিউরান্টিজম(obscurantism) কে রাজশেখর বসু বলেছেন 'স্বাধীন ভারতের সবচেয়ে বড়
            মহামারী'।<br><br>
            আমার মূল প্রবন্ধ শুরু করার আগে প্রাচীন ভারতের সভ্যতার ইতিহাস পর্যালোচনা করি।<br><br>
            প্রাচীন ভারতীয় ইতিহাসে প্রথম সভ্যতার নিদর্শন সিন্ধু সভ্যতার প্রথম নগরায়ণ (যা চীন দেশের সাং ইয়িন সভ্যতার
            সমসাময়িক)। এর হাত ধরে মহেঞ্জোদাড়ো ও হরপ্পা সভ্যতার শুরু হয়। তারপরে আসে আর্য হানাদার। কয়েক যুগ ধরে চলে
            আর্য-অনার্য সংঘাত। এল বৈদিক যুগ। ছশো খ্রিস্টপূর্বাব্দে শুরু হলো দ্বিতীয় নগরায়ণ, যা আর্য বা বৈদিক সভ্যতার
            অনেক আগে। দেবীপ্রসাদ চট্টোপাধ্যায়ের মতে লোকায়ত বা সাধারণ মানুষের সংস্কৃতি বস্তুবাদী দর্শন ছিল। ফলে
            বিজ্ঞানভিত্তিক গণিত শাস্ত্রের যুক্তিবাদী ধারণার জন্ম হয়েছিল। সেই প্রাচীন মতবাদকে স্থানচ্যুত করে প্রথম বৈদিক
            যুগের প্রতিষ্ঠা পেল। আবার এই প্রাচীন বৈদিক মতবাদকে হটিয়ে উপনিষদ-বেদ- বেদান্ত প্রতিষ্ঠা পেল। এই ঐতিহাসিক
            পটপরিবর্তনে আদিকালের উপজাতীয় আর্থসামাজিক ব্যবস্থা ভেঙে 'দ্বিজবর্ণের' প্রভুত্বে গড়ে উঠলো এক জাত-পাত
            ভেদাভেদকারী সমাজ ব্যবস্থা। কমবেশী আড়াই হাজার বছরের ভারতীয় দর্শন শাস্ত্রে দুটি মৌলিক ভাবধারার তীব্র সংঘাত
            ছিল যা আধুনিককালেও প্রচলিত। একটি ভাবধারা ছিল-বস্তুবাদী, যুক্তিবাদী, বিজ্ঞান অভিমুখী। অন্যদিকে একটি ভক্তিবাদী
            দল- যাঁরা অতীন্দ্রিয়তা, দুজ্ঞেয়তা ও পৌত্তলিকবাদে বিশ্বাসী ছিলেন। এই ভক্তিবাদে না ছিল বিজ্ঞান প্রথায় প্রমাণ ও
            যুক্তি, না ছিল থিসিস(বক্তব্য) বা অ্যান্টি থিসিস (বিরুদ্ধ বক্তব্য), না ছিল সিন্থেসিস (সমন্বয়), ছিল শুধু
            'পূর্বপক্ষ' ও 'সিদ্ধান্ত পক্ষ'। যাঁরা বেদের (বেদান্ত ও মনুসংহিতা) মান্যতা (মধ্যযুগে শংকরাচার্য ও আধুনিককালে
            নব্য হিন্দুবাদী) দিত তাদের বলা হত আস্তিক। যাঁরা আদি বেদের রূপকার (কণাদ ও গৌতম মুনি), বৌদ্ধ, জৈন, চার্বাক,
            সাংখ্য, পতঞ্জলি প্রভৃতিদের (যাঁরা নিরীশ্বরবাদী) বলা হত নাস্তিক। কিন্তু ভক্তিবাদী বা আত্মবাদীর প্রবল চাপে
            যুক্তিবাদীদের স্বর ক্ষীন হয়ে অষ্টাদশ শতাব্দী পর্যন্ত ভারতে বৈজ্ঞানিক ধারণাগুলি অঙ্কুরে বিনষ্ট হয়। অন্যদিকে
            আরব, মিশর, চীন, ইউরোপ দেশগুলিতে আধুনিক বিজ্ঞানের শ্রীবৃদ্ধি ঘটেছিল।<br><br>
            এই প্রসঙ্গে প্রফুল্লচন্দ্র রায়, দেবীপ্রসাদ চট্টোপাধ্যায় বলেছিলেন প্রাচীন ভারতীয় প্রেক্ষাপটে কণাদের
            পরমাণুবাদে উল্লেখযোগ্যভাবে যে বিজ্ঞান সম্ভাবনা ছিল তা আধ্যাত্মবাদীর (শঙ্করাচার্যের বেদান্ত) প্রবল চাপে ধ্বংস
            হয়ে যায়।<br><br>
            সপ্তম ও অষ্টম শতাব্দীর ভারতীয় দর্শন টালমাটাল অবস্থায় ছিল এবং উনবিংশ শতাব্দীর রেনেসাঁর যুগ নবজাগরণের
            ইতিহাসে চর্বিত পাঞ্চনে অনেক ক্ষণজন্মা মনীষীর নাম স্মৃতি বিস্মৃতির আড়ালে চলে গেল। তাঁদের একজন ছিলেন
            বিদ্যাসাগরের সহকর্মী বন্ধু অক্ষয় কুমার দত্ত।<br><br>
            ১৮২০ খ্রীষ্টাব্দে বর্ধমান জেলার চুপি গ্রামে (জন্ম ভিটা গঙ্গায় তলিয়ে গেছে) তিনি জন্মগ্রহণ করেন। মাতা
            দয়াময়ী। পিতা পীতাম্বর দত্ত কুঁদঘাট (কলিকাতা) পুলিশ কার্যালয়ের কোষাধক্ষ্য পরে সাব-ইন্সপেক্টর হয়েছিলেন।
            বাড়িতে প্রাথমিক শিক্ষার পর ফার্সি ও সংস্কৃত শিক্ষালাভ করেন। নয় বছর বয়সে জেঠতুতো দাদা হরমোহন নিজের কাছে
            খিদিরপুরে নিয়ে যান। প্রথম দুই জন ইংরেজি শিক্ষকের কাছে, পরে দাদার অফিসের এক সহকর্মীর কাছে ইংরেজি শিক্ষালাভ
            করেন। এরপর ভর্তি হন বিখ্যাত স্কুল ওরিয়েন্টাল সেমিনারিতে। সেখানে আড়াই বছর পড়েন। হঠাৎ পিতৃবিয়োগে আর্থিক
            অনটনে মায়ের অনুরোধে ছাত্রাবস্থায় স্বাধীন জীবিকা উপার্জনের চেষ্টা করেন। স্কুল ছাড়লেও পড়াশুনো ছাড়লেন না।
            প্রবল উদ্যমে নানা বিষয়, বিজ্ঞান, গণিত, ভূগোল, প্রাচ্য ও পাশ্চাত্য দর্শন পড়তে লাগলেন। নিউটন, স্টুয়ার্ট,
            আউগুস্তো কুঁৎ, হার্বাট স্পেন্সার, হোয়েওয়েলের আরোহীবাদী বিজ্ঞান আয়ত্ত করেন। যুবক অক্ষয় কুমার মন্তব্য
            করেন-'জগতের অপরিবর্তনীয় স্বাভাবিক নিয়মে মানুষের ব্যক্তিগত জীবন ও সমাজজীবন পরিচালিত করা দরকার।'।<br><br>
            ঊনবিংশ শতাব্দীর প্রথম পর্বে ইস্ট ইন্ডিয়া কোম্পানির দ্বারা বিজ্ঞান শিক্ষা বর্জিত কেরানী ও ডেপুটি তৈরির
            প্রয়োজনে ইংরেজি সাহিত্য পড়ানো হতো। রেনেসাঁর প্রথম দ্রষ্টা রামমোহন রায় পাশ্চাত্য বিজ্ঞান ও দর্শন কে
            হাতিয়ার করে ভারতীয়দের বিজ্ঞান শিক্ষার জন্য সংস্কৃতের পরিবর্তে ইংরেজি কলেজ প্রতিষ্ঠার চেষ্টা করেছিলেন। তাঁর
            আধুনিক প্রগতিশীল পথের নির্মাণকার্যে প্রচন্ড বাঁধার সৃষ্টি করেছিল রক্ষণশীল হিন্দু সমাজ।<br><br>
            রামমোহন অনুরাগী অক্ষয় কুমার বেকনীয় দর্শনভিত্তিক আধুনিক বিজ্ঞান শিক্ষার প্রবর্তন করার চেষ্টা করেছিলেন।
            প্রাচ্যবাদীরা চাইলেন চিরাচরিত সংস্কৃত ভিত্তিক শিক্ষাব্যবস্থা। এখানেই অক্ষয় কুমার ছিলেন বিদ্রোহী।
            প্রাচ্যবাদীদের বিভিন্ন যুক্তিবাদ ও বৈজ্ঞানিক দৃষ্টিভঙ্গির দ্বারা বোঝাতে চেয়েছিলেন, 'প্রাতিষ্ঠানিক ধর্ম'
            মানববিরোধী। প্রাচীন ভারতের ইতিহাসে আর্য- অনার্য, শৈব ও বৈষ্ণব, ক্ষত্রিয় ও ব্রাহ্মণ, হিন্দু ও ইরানীয়,
            খ্রিস্টান ও মুসলমান, হিন্দু ও মুসলমান, হিন্দু ও বৌদ্ধ সংগ্রামগুলো অমানবিক ছিল।<br><br>
            ঊনবিংশ শতাব্দীতে মানবিকতার উদারনৈতিক ধারণা, ধর্ম –বিযুক্ত বিজ্ঞান নির্ভর মানসিকতার অন্যতম শ্রেষ্ঠ প্রবক্তা
            ছিলেন তিনি। তিনি শাস্ত্রের চেয়ে বিজ্ঞান কে বেশি মূল্য দিয়েছেন। ধর্ম এক ধরনের অপরিবর্তন নিয়ম শেখায়, সে
            শিক্ষাটা ভুল। সমস্ত জিজ্ঞাসার মাধ্যমে প্রাকৃতিক বিজ্ঞানকে তৎকালীন সমাজের সম্মুখে তুলে ধরে আন্তর্জাতিক স্তরে
            পৌঁছেছিলেন। আর্থিক অনটনে তিনি পেশাগত কোন বৃত্তি গ্রহণ না করে প্রকৃতি বিজ্ঞান (পাশ্চাত্য ও প্রাচ্য) চর্চায়
            আত্মনিয়োগ করেন। সেই জ্ঞান শিক্ষিত জনসাধারণের জন্য মাতৃভাষা বাংলা মাধ্যমে তুলে ধরেন।<br><br>
            হিন্দু পৌরাণিক গল্প সমূহকে নিছক গল্প প্রমাণ করার জন্য সংস্কৃত ভালোভাবে আয়ত্ব করেন, তৎসহ গ্রীক ল্যাটিন
            হিব্রু জার্মান ও ইংরেজি ভাষায় দক্ষ হয়ে ওঠেন। অক্ষয় কুমার নিজেকে ক্রমাগত শিক্ষিত করে তোলার জন্য কলিকাতা
            মেডিকেল কলেজে বহিরাগত ছাত্র হিসেবে গণ্য হয়ে পদার্থবিদ্যা রসায়ন উদ্ভিদবিদ্যা শরীরতত্ত্ব ইত্যাদি বিষয়ে
            ক্লাস করতেন। ১৮৫৯ সালে ডারউইনের 'অরিজিন অফ স্পিসিস' প্রকাশ হওয়ার পর তার চিন্তাধারা এক নির্দিষ্ট বাঁক নেয়।
            টি.এইচ.হাক্সলি এবং ফ্রান্সিস বেকনের দেখানো পথে তিনি অজ্ঞেয়বাদী(agnostic) হয়ে ওঠেন।<br><br>
            দেবেন্দ্রনাথ ঠাকুর ৬ই অক্টোবর ১৮৩৯ সালে জোড়াসাঁকোয় তত্ত্ববোধিনী সভা (পূর্বের নাম তত্ত্বরঞ্জিনী) প্রতিষ্ঠা
            করেন। এই সভার উদ্দেশ্য ছিল সনাতন বৈদিক ধর্মের পুনঃপ্রতিষ্ঠা এবং ব্রাহ্ম ধর্ম প্রচার। ১৬ই অগাস্ট ১৮৪৩ সালে
            ব্রাহ্মসমাজের মুখপত্র 'তত্ত্ববোধিনী' পত্রিকার প্রতিষ্ঠা হয়। এই সভায় বেদ-বেদান্ত অবিশ্বাসী ব্যক্তির ঠাঁই হত
            না, যদিও নিরীশ্বরবাদী বিদ্যাসাগর ও অক্ষয় কুমার এই সভার যুক্তিবাদী সদস্য ছিলেন। এই তত্ত্ববোধিনী সভায় দুটি
            স্বতন্ত্র চিন্তাধারার বিরোধ তীব্র ছিল। একদিকে ছিল বেদের অভ্রান্ততায় বিশ্বাসী যুক্তিবাদ বিরোধী দেবেন্দ্রনাথ
            ঠাকুরের গোষ্ঠী। অন্যদিকে আধুনিক বিজ্ঞানের যুক্তিবাদী ও বেদান্ত অভ্রান্ততায় অবিশ্বাসীর গোষ্ঠী। এই গোষ্ঠীতে
            ছিলেন বিদ্যাসাগর ও অক্ষয় কুমার দত্ত। পত্রিকায় প্রকাশিত লেখা নির্বাচনে একটি পেপার কমিটি ছিল। পেপার কমিটির
            সদস্য (তখনকার পন্ডিত) ছিলেন: বিদ্যাসাগর, অক্ষয় কুমার, রাজেন্দ্রলাল মিত্র, রাজনারায়ণ বসু, আনন্দ কৃষ্ণ বসু,
            শ্রীধর ন্যায়রত্ন, আনন্দচন্দ্র বেদান্তবাগীশ, প্রসন্নকুমার সর্বাধিকারী, রাধাপ্রসাদ রায়, শ্যামাচরণ
            মুখোপাধ্যায়। ১৮৪৩ সালে এই পত্রিকার সম্পাদক হন অক্ষয় কুমার দত্ত। নানান রকম অযৌক্তিক আধ্যাত্মিকতা, রাজনৈতিক
            আচরণে দুই গোষ্ঠীর সংঘাত চলতে থাকায় ১৮৫৯ সালে তত্ত্ববোধিনী সভা তুলে দেওয়া হয়। ১৮৫৫ সালে এই পত্রিকার
            সম্পাদক পদে অক্ষয় কুমার ইস্তফা দেন। পরবর্তী সময়ে ব্রাহ্মসমাজ নারীশিক্ষা বিরোধী, বহু ও বাল্যবিবাহ বিরোধী,
            হিন্দু অবতারবাদ ছাড়াও নানান রকম কুসংস্কারে আচ্ছন্ন হয়ে পড়ে। তত্ত্ববোধিনী পত্রিকার সম্পাদক থাকাকালীন সেই
            সময় আলোড়ন সৃষ্টিকারী অক্ষয় কুমার দত্তের শিক্ষিত মহলে বহু আলোচিত প্রার্থনা সমীকরণটি প্রকাশিত হয়,<br><br>
            পরিশ্রম+প্রার্থনা=শস্য<br>
            পরিশ্রম=শস্য<br>
            অতএব প্রার্থনা =০(শূন্য)<br>
            এই প্রার্থনা সমীকরণের ব্যাখ্যা হল: চাষী ক্ষেতে পরিশ্রম করে শস্য পায়। চাষী যদি পরিশ্রমের সঙ্গে প্রার্থনা
            করে, তখনও সে শস্য পায়। সুতরাং প্রার্থনার উপযোগিতার ফল হল- শূন্য।<br><br>
            এই তত্ত্ববোধিনী পত্রিকার হাত ধরে সেই প্রথম যে দুজন স্রষ্টার দ্বারা বাংলা ভাষার গদ্যসাহিত্য রূপ পরিগ্রহ
            করেছিল তাঁরা হলেন ঈশ্বরচন্দ্র বিদ্যাসাগর ও অক্ষয় কুমার দত্ত। অক্ষয় কুমারের অক্ষয় কীর্তি হল বাংলায়
            বিজ্ঞান সাহিত্য রূপকার। বিদ্যাসাগর সরকার প্রতিষ্ঠা শিক্ষক শিক্ষণ কলেজের অধ্যক্ষ পদে অক্ষয় কুমারের নাম
            প্রস্তাব করেন। তিনি বলেন, ইনি ইংরাজি যথেষ্ট ভাল জানেন। বাংলা ভাষায় এরচেয়ে কুশলী গদ্যকার ও নানা বিষয়ে এত
            জ্ঞানী ব্যক্তি এখন আর কেউ নেই। অনিচ্ছা সত্ত্বেও বিদ্যাসাগরের সম্মানার্থে এই পদে অক্ষয় কুমার যোগদান করেন।
            তেত্রিশ বছর এই পদে থেকে এক দুরারোগ্য ব্যাধি, শিরঃপীড়ায়, পাকাপাকিভাবে অধ্যক্ষ পদত্যাগ করেন। অক্ষয় কুমার
            বুঝেছিলেন সমাজ সংস্কারের সঙ্গে বৈজ্ঞানিক যুক্তিবাদী ভাবনাচিন্তা যুক্ত না করতে পারলে এই জীর্ণ সমাজের
            কুসংস্কার থেকে মুক্তি নাই। অক্ষয় কুমার ও বিদ্যাসাগর একসঙ্গে মিলিতভাবে তত্ত্ববোধিনী পত্রিকায় তৎকালীন নারী
            শিক্ষার প্রচলন ও প্রসার, বাল্য ও বহুবিবাহ বিরোধী, গ্রাম বাংলায় কৃষকদের দুঃখ-দুর্দশা, বিধবা বিবাহ প্রচলন
            বিষয়ক অমূল্য প্রবন্ধ গুলি প্রকাশ করেছিলেন।<br><br>
            হিন্দু রক্ষনশীলতা ও ব্রাহ্মসমাজের বিরোধিতা সত্ত্বেও অক্ষয় কুমারের তত্ত্বমূলক বইগুলি বহু শিক্ষিত বাঙালি
            সমাজে বিপুল জনপ্রিয় হয়েছিল, ফলে তিনি আর্থিক সাফল্য লাভ করেছিলেন। ১৮৩৫ সালে আগরপাড়া নিবাসী রামমোহন ঘোষের
            কন্যা শ্যামামনির সঙ্গে মাত্র পনেরো বছর বয়সে বিবাহ হয়। এই বিবাহ সুখের ছিল না। তার তিন পুত্র-চন্দ্রকুমার,
            হেমচন্দ্র ও রজনীনাথ। প্রথম দুই পুত্র অকালে প্রয়াত হয়। তৃতীয় পুত্রের সন্তান ছিলেন বাংলা সাহিত্যে 'ছন্দের
            জাদুকর' হিসেবে খ্যাত সত্যেন্দ্রনাথ দত্ত। সাবালক না হলে বিবাহের কুফল পারিবারিক জীবন অশান্তিপূর্ণ হয়-এই
            সম্পর্কে তিনি প্রথম বই 'বাহ্য বস্তুর সহিত মানব প্রকৃতির সম্বন্ধ বিচার' ১৮৫১ সালে প্রকাশ করেন। সেই সময়কার
            সারা বাংলার (বাংলাদেশ সমেত) চিন্তাশীল ব্যক্তিকে গভীরভাবে নাড়া দিয়েছিল এই বই। সামাজিক অর্থে আইডিয়া হয়ে
            উঠেছিল-বিবাহ ও নারী পুরুষ সম্পর্ক এক 'মেটিরিয়াল ফোর্স'। যেমন, কিছু প্রস্তাব ছিল-<br><br>
            ১. বিবাহের আগে স্ত্রী ও স্বামী পরস্পরের সঙ্গে ভালোভাবে আলাপ পরিচয় করে নেবে।<br><br>
            ২. সাবালক ও সাবালিকা না হোলে বিবাহ করা চলবে না। <br><br>
            ৩. স্বামী-স্ত্রীর বয়সের মধ্যে যেন বেশি ফারাক না থাকে। নাহলে মনের মিল হওয়া সম্ভব নয়। <br><br>
            ৪. বৃদ্ধস্য বালিকা ভার্যা গ্রহণ বালিকার দিক থেকে অত্যন্ত বেদনাদায়ক।<br><br>
            ৫. নিকট আত্মীয়ের মধ্যে বিবাহ অনুচিত। <br><br>
            ৬. পাত্র পাত্রীর দৈহিক ও মানসিক স্বাস্থ্য অত্যন্ত গুরুত্ব সহকারে বিবেচনা করা উচিত। <br><br>
            ৭. স্বামী ও স্ত্রীর ধর্মীয় দৃষ্টিভঙ্গি ও সাংস্কৃতিক রুচির মিল থাকা বাঞ্ছনীয়। <br><br>
            ৮. বহুবিবাহ পাপ। <br><br>
            ৯. বিধবা বিবাহ ন্যা য় ও নীতিসঙ্গত। <br><br>
            ১০. স্বামী ও স্ত্রীর কর্তব্য ও দায়িত্ব সমান। পরস্পরকে সুখী করা উভয়ের দায়িত্ব। <br><br>
            ১১. দাম্পত্য বিশ্বাসভঙ্গ ঘোর অন্যায়। <br><br>
            ১২. মনোভঙ্গি, স্বভাব, রুচি, নীতিবোধ প্রভৃতির সংঘাত এবং দাম্পত্য বিশ্বাসভঙ্গ হেতু যদি স্বামী স্ত্রীর সম্পর্ক
            অসমাধেয় রূপে তিক্ত হয়ে ওঠে, সে ক্ষেত্রে বিবাহ বিচ্ছেদ কাম্য>। এই ধরনের বিবাহ বিচ্ছেদ আইনসম্মত ও সমাজ
            স্বীকৃত হওয়া উচিত।<br><br>
            সালটি ছিল ১৮৫১, আর আজ ২০২০-২১ সাল। অক্ষয় কুমার এতবছর আগেও কত আধুনিক, সেকিউলার, ব্যক্তিস্বাতন্ত্র্য
            সংস্কারমুক্ত ও দুই শতকের সমাজ বিপ্লবের অগ্রগামী পথিক ছিলেন। ১৮৫৩ সালে 'বাহ্য বস্তু’র দ্বিতীয় ভাগ প্রকাশিত
            হয়। ওই সালে পাঠ্যপুস্তক 'চারুপাঠ' (প্রথম ভাগ) ও ১৮৫৪ সালে দ্বিতীয় ভাগ প্রকাশিত হয়। এই পাঠ্যপুস্তক পঞ্চাশ-
            সত্তরের বেশী বছর ধরে বিদ্যালয়ে নিয়মিত পাঠ্য ছিল। ১৮৫৯ সালে তৃতীয় ভাগ প্রকাশিত হয়। এই তৃতীয় ভাগটি তখনকার
            বি এ ক্লাসের পাঠ্যপুস্তক ছিল। এর আগে প্রকাশিত হয়েছে ভূগোল(১৮৪১), পদার্থবিদ্যা(১৮৫৬)। এই বই দুটি অত্যন্ত
            জনপ্রিয় পাঠ্যপুস্তক ছিল। এছাড়া অন্যান্য পুস্তক গুলি হল ধর্মনীতি, প্রাচীন হিন্দুদের সমুদ্রযাত্রা ও বাণিজ্য
            বিস্তার। ১৮৭০ সালে তার জনপ্রিয় যুগান্তকারী মৌলিক গবেষণা গ্রন্থটি ছিল 'ভারতবর্ষীয় উপাসক সম্প্রদায়'- প্রথম
            খন্ড। এই খন্ডে ছিল তুলনামূলক ভাষাতত্ত্ব, ধর্ম, দর্শন ও বিজ্ঞানের ইতিহাস; যাবতীয় প্রাতিষ্ঠানিক ধর্মের
            বিরোধিতা। অক্ষয় কুমার ভারতবর্ষীয় উপাসক সম্প্রদায়ে ১৮২টি সম্প্রদায়ের উল্লেখ করেন। এশিয়াটিক সোসাইটির
            প্রকাশিত প্রবন্ধে এইচ. এইচ. উইলসন এর ৪৫ টি সম্প্রদায়ের উল্লেখ ছিল। ভারতীয় হিন্দুদের ধর্ম ভাবনার আধার হলো
            'ষড়দর্শন'। অক্ষয় কুমার দ্বিতীয় খন্ডে 'ছটি দর্শন' আলোচনা করেন। যুক্তি দিয়ে বলেন ভারতীয় মানে 'আস্তিকতা'
            এই প্রচলিত স্বতঃসিদ্ধ ধারণাটি ভুল। প্রাচীন ভারতীয় বেদ বেদান্ত দর্শন উপনিষদ অনেকটাই অনীশ্বরতায় পরিপূর্ণ,
            কারণ ভারতীয় সংস্কৃতির মধ্যে আছে বেদান্তের অনেকগুলি প্রতিদ্বন্দী মত, যেমন হিন্দু-বৌদ্ধ, হিন্দু- মুসলমান-জৈন
            প্রভৃতি সম্প্রদায়ের বৈচিত্র্যময় সমাবেশ যা অভ্যন্তরীণ বিবাদ ও বিসংবাদে জর্জরিত ছিল (জে.এন. মোহান্তির
            মতে)।<br><br>
            অক্ষয় কুমার উল্লেখ করেন লোকাচারিত হিন্দু ধর্মে নানা রকম লৌকিক ও অসংখ্য স্থানীয় দেবদেবী, অসংখ্য পৌরাণিক
            গল্প, অসংখ্য আচার-বিচার কিভাবে যুগ যুগ ধরে হিন্দু সমাজকে পচনের মুখে ঠেলে দিচ্ছে। এই অবৈজ্ঞানিক অযৌক্তিক
            পৌত্তলিকাবাদের বিরুদ্ধে অক্ষয় কুমারের সংগ্রাম ছিল বিজ্ঞানের যুক্তিবাদ।<br><br>
            এই প্রবন্ধে অক্ষয় কুমারের সমসাময়িক কিছু বাঙালি মনীষার উল্লেখ প্রয়োজন মনে করি, না হলে অক্ষয় কুমার
            সম্বন্ধে সঠিক মূল্যায়ন হবে না।<br><br>
            বিদ্যাসাগর তার সময়ে অক্ষয় কুমার কে পেয়েছেন ৩০ বছর। রবীন্দ্রনাথ পেয়েছেন ২৫ বছর। বঙ্কিমচন্দ্র পেয়েছেন ৩৩
            বছর। অক্ষয় কুমারের গুনগ্রাহী বন্ধু ছিলেন বিদ্যাসাগর। বিদ্যাসাগর সারা জীবন সুখে দুঃখে অক্ষয় কুমারের পাশে
            থেকেছেন। দুইজনেই মাথা তুলে ব্যক্তি স্বাতন্ত্রে স্বনির্ভর জীবিকা নির্বাহও করেছেন। দুজনেই সাধারণ শিক্ষা,
            বিজ্ঞান শিক্ষা, স্ত্রী শিক্ষা, বাল্যবিবাহ রোধ, বহুবিবাহ রোধ, বিধবা বিবাহ প্রচলন, দৈহিক সুস্থতার উপযোগী
            বিজ্ঞানসম্মত পন্থা গ্রহণ করেছিলেন।দরিদ্র কৃষকের দুঃখ কষ্ট নিবারনের জন্য জনমত গড়তে চেয়েছিলেন। উভয়ই বিজ্ঞান
            শিক্ষার প্রসারের জন্য 'ইন্ডিয়ান অ্যাসোসিয়েশন ফর দি কাল্টিভেশন অফ সাইন্স'এর জন্য মহেন্দ্রলাল সরকার কে অর্থ
            দান করেছিলেন। ১৮৪০ সাল, বাংলা প্রবন্ধ সাহিত্যের উদয় হয়নি। বিজ্ঞান বিষয়ক ভালো বই বা লেখা ছিল না। অক্ষয়
            কুমার সেই বৈজ্ঞানিকের উপযুক্ত ভাষা, বাংলায়, তা দেখিয়েছিলেন। বঙ্কিমচন্দ্রের উদয় হয় ১৮৭২ সালে বঙ্গদর্শন
            পত্রিকার মাধ্যমে। বঙ্কিমচন্দ্র অক্ষয় কুমারের ক্ষুরধার যুক্তিগুলি মেনে নেননি। বঙ্কিমচন্দ্র প্রথম জীবনে
            নাস্তিক ছিলেন। তবে দুজনের প্রথম যুগের চিন্তাভাবনায় বেশ মিল ছিল। বঙ্কিমচন্দ্র বয়সকালে হিন্দু রক্ষনশীলতার
            পথে হাঁটেন, যদিও বঙ্কিমচন্দ্রের অক্ষয় কুমারের প্রতি শ্রদ্ধা ও কৃতজ্ঞতা ছিল।<br><br>
            বিশ্বকবি রবীন্দ্রনাথ অক্ষয় কুমার সম্বন্ধে একটিও শব্দ খরচ করেননি। নীরব থেকেছেন কেন, এর কেউ উত্তর খোঁজার
            চেষ্টা করেনি। বর্তমানে আশীষ লাহিড়ী এবং সাইফুল ইসলাম (দুই বাংলার গবেষক) অক্লান্ত চেষ্টায় উনবিংশ শতাব্দীর
            নবজাগরণের ঐশ্বরিক চিন্তার পরিবর্তে মানবপ্রত্যয় ও ধর্মান্ধতার বিরুদ্ধে বিজ্ঞান চর্চার এই অগ্র পথিক অক্ষয়
            কুমারের নাম বাঙালির মনে স্মরণ করিয়ে দিতে চেয়েছেন।<br><br>
            ১৮৮৬ তে শ্রীরামকৃষ্ণ এবং অক্ষয় দত্ত উভয় প্রয়াত হন। রবিজীবনী ওই বছরের 'প্রাসঙ্গিক তথ্য'তে অক্ষয় কুমারের
            মৃত্যু সংবাদ নেই। রবীন্দ্রনাথ অক্ষয় কুমারকে এড়িয়ে যাওয়ার কারণ পিতা দেবেন্দ্রনাথের সঙ্গে অক্ষয় কুমারের
            মনোমালিন্য। তাছাড়া অক্ষয় কুমার তত্ত্ববোধিনী বা ব্রাম্ভসমাজ পরিত্যাগ করে কার্যত নাস্তিক হয়ে গিয়েছিলেন।
            রবীন্দ্রনাথ অজ্ঞেয়বাদী বিদ্যাসাগর এবং অক্ষয় কুমারের চর্চার ক্ষেত্রে অক্ষয় কুমার বাদে বিদ্যাসাগর চর্চাও
            'না ছুঁই পানি, ধরি মাছ' করে গেছেন। বিদ্যাসাগরের মৃত্যুর পরে বীরসিংহে 'বিদ্যাসাগর স্মৃতি মন্দির' উদ্বোধন
            উপলক্ষে কমিটির অনুরোধে একটি সুন্দর কবিতা ও একটি প্রবন্ধ রচনা করেছিলেন, তার বাইরে বিদ্যাসাগর চর্চা
            রবীন্দ্রনাথ করেননি। অথচ রবীন্দ্রনাথ বঙ্কিমচন্দ্রের লেখা প্রবন্ধ গল্প উপন্যাস নিয়ে সারাজীবন আলোচনা করেছেন।
            মজার কথা এই ঠাকুর পরিবারে দ্বিজেন্দ্রনাথ ঠাকুর, সত্যেন্দ্রনাথ ঠাকুর অক্ষয় কুমারকে সাহিত্য গুরু বলে স্বীকার
            করতেন। <br><br>
            বিদ্যাসাগর ও অক্ষয় কুমার প্রবর্তিত নতুন বৈজ্ঞানিক চিন্তাভাবনা, সমাজ চেতনা, শিক্ষা চেতনা প্রভৃতি তখন বাঙালি
            মনে প্রবল আলোড়ন সৃষ্টি করেছিল, ঠিক সেইসময় নব্য হিন্দুবাদী বিবেকানন্দের আবির্ভাব হয়। এই আবির্ভাবের পথ
            করেছেন ব্রাহ্মসমাজ- কেশবচন্দ্র সেন, গিরিশচন্দ্র সেন, বিজয় কৃষ্ণ গোস্বামী, প্রতাপচন্দ্র মজুমদার প্রমূখ।
            'শ্রীরামকৃষ্ণ মিথ' তৈরিতে 'ধর্মতত্ত্ব' পত্রিকায় প্রথম শ্রীরামকৃষ্ণের উপদেশাবলী প্রকাশিত হয়। পরে দ্য
            ইন্ডিয়ান মিরর এবং দ্য নিউ ডিস্পেন্সেশন পত্রিকায় ইংরেজি অনুবাদ প্রকাশিত হয়। বিবেকানন্দ বেদ-বেদান্ত,
            সাংখ্য, গৌতম মুনি, কণাদ প্রভৃতি সম্পর্কে আলোচনা করেছেন। বিবেকানন্দ রচনাবলী কিংবা বিবেকানন্দের জীবনীকার কেউ
            অক্ষয় কুমারের নাম উল্লেখ করেননি, কারণ অজ্ঞেয়বাদী নাস্তিক অক্ষয় কুমার যুক্তি দিয়ে বুঝিয়ে ছিলেন পতঞ্জলি,
            সাংখ্য, গৌতম ও কণাদ কেউই ঈশ্বরে বিশ্বাস করেননি। তিনি আরো প্রমাণ করেছিলেন, মীমাংসা-দর্শন (জমিনি প্রণীত),
            বেদান্ত, চার্বাক, বৌদ্ধ, জৈন, কপিলমুনি সবাই ছিলেন নাস্তিক। তিনি দেখান 'মনুসংহিতায়' বলা হয় 'গো হত্যা পাপ',
            অথচ ধর্মসূত্র রচয়িতার ঋষি মুনি সে যুগে গো খাদ্য গ্রহণ করতেন, তার প্রমান হল 'সমাংসোমধূপর্ক'- এই বেদবাক্যটি।
            এখানে অক্ষয় কুমারের প্রশ্ন-এ কেমন ঋষি মুনির দ্বিচারিতা। অক্ষয় কুমার রামায়ণ, মহাভারত ও পুরান নিয়ে বিস্তৃত
            আলোচনা করেন। গীতা প্রসঙ্গে বলেন এই দর্শনশাস্ত্রের প্রধান বক্তব্য হল যত ইচ্ছা নর হত্যার জন্য-'হাটের মাঝে
            ব্রম্ভ জ্ঞান'। বিবেকানন্দের মতে 'সব সাধকের সাধনার ধারা শেষ পর্যন্ত এক মহাসঙ্গমে মিলেছে, আর তার নাম
            অদ্বৈতবাদ।'। বিবেকানন্দের ক্ষুরধার বুদ্ধির তর্ক জালের বৈজ্ঞানিক মতে উত্তর পেতে স্ববিরোধিতায় পড়তে হতো।
            অক্ষয় কুমার তার 'ভারতীয় উপাসক সম্প্রদায়' এ এর বৈজ্ঞানিক যুক্তি দিয়েছেন। ভারতবর্ষের প্রাচীন বস্তুবাদী
            দর্শনের চর্চার বিজ্ঞানমনস্ক, সুপণ্ডিত, বস্তুবাদী দার্শনিক দেবীপ্রসাদ এবং বিজ্ঞানী প্রফুল্ল চন্দ্র রায় উভয়
            নব্য হিন্দু বা শঙ্করের বেদান্ত (মায়াবাদী) কে প্রাচীন ভারতের বিজ্ঞান সম্ভাবনা (কণাদের পরমাণুবাদ) কে
            ধ্বংসকারী রূপে চিহ্নিত করেছেন। এখানে বিবেকানন্দ ধর্মের সঙ্গে বিজ্ঞানের 'জোড় কলম' এর মতো চেষ্টা করেছেন।
            কণাদের পরমাণুবাদকে মনস্তাত্ত্বিক বলে এড়িয়ে গিয়েছেন।<br><br>
            ধরা যাক অতীতের দুশো বছর কে ২০১৯-২১ সালের পর্দায় প্রজেক্ট করি। ভারত পথিক রামমোহন, ব্রাহ্মসমাজ ও দেবেন্দ্রনাথ
            ঠাকুর, অক্ষয় কুমার, বিদ্যাসাগর,বঙ্কিমচন্দ্র, রবীন্দ্রনাথ এবং তত্ত্ববোধিনী পত্রিকার পেপার কমিটির বুদ্ধিজীবী
            সদস্যরা এই আধুনিক যুগের 'রাম রাজত্বের' বিরুদ্ধে বিদ্রোহ ঘোষণা করতেন কি? মাইকেল মধুসূদন দত্তের 'বীরঙ্গনা'
            কাব্য রচনা বা রবীন্দ্রনাথের 'ভারতবর্ষের ইতিহাসের ধারা' লিখতে একশো বার ভাবতে হত। এইসব 'রাম বিরোধী'
            নিরীশ্বরবাদীদের দেশদ্রোহী দেগে (বর্তমানে যেমন তেলেগু কবি ভারভারা রাও, সুধা ভরদ্বাজের মতো) কারাগারে ঠাঁই হত,
            আর ইংরেজ শাসকেরা হিন্দু ও মুসলিম তাস দুটির একটি মোক্ষম চাল দিতো।<br><br>
            বর্তমান সময়ে ২০২০-২১এ, আমরা কি দেখছি আর কি ভাবছি- কেন্দ্র ও রাজ্যের (পঃবঃ) 'রাম' বা 'বিদ্যাসাগর'কে নিয়ে
            'দড়ি টানাটানি'। সরকারি উদ্যোগে ঘটা করে তাঁর গলায় কে দেবে আগে মালা? তারা কেউ বিদ্যাসাগরের জীবনী পড়েছেন বা
            পর্যালোচনা করেছেন? করলে জানতেন, বিদ্যাসাগর বলেছিলেন - ‘চোখের সামনে মানুষ অনাহারে মরবে, ব্যাধি, জ্বরা,
            মহামারীতে উজাড় হয়ে যাবে আর দেশের মানুষ চোখ বুজে ভগবান ভগবান করবে- এমন ভগবৎ প্রেম তাঁর নেই। তাঁর ভগবান আছেন
            মাটির পৃথিবীতে...আমি দেশাচারের নিতান্ত দাস নহি। নিজের ও সমাজের মঙ্গলের নিমিত্ত যাহা উচিত বা আবশ্যক হইবে
            তাহাই করিব। লোকের বা কুটুম্বের ভয় কদাচ সংকুচিত হইবনা।' ঠিক একই সময় বিপন্ন মানুষের কান্নার প্রতিধ্বনি অমর
            কথাশিল্পী শরৎচন্দ্রের রচনাবলীতেও আমরা পাই।<br><br>
            ইন্টারনেট বা স্মার্টফোনের যুগের বাঙালিরা কতদূর এগিয়েছে? আমাদের দৌড় জোড়াসাঁকো থেকে দক্ষিণেশ্বর হয়ে বেলুড়
            মঠ বা পন্ডিচেরিতে শেষ।<br><br>
            আজ বলতে দ্বিধা নেই, দেখেছি কর্মসূত্রে বা লেখক ও শিল্পী সংঘের বিভিন্ন অনুষ্ঠানে বিভিন্ন গ্রামের বা শহরের
            বিদ্যালয় কলেজ বিশ্ববিদ্যালয় বা অন্য প্রতিষ্ঠানে নেতাজি রবীন্দ্রনাথ বিবেকানন্দ বিদ্যাসাগর বা কোন স্বাধীনতা
            সংগ্রামী অথবা সমাজসেবীর মূর্তি প্রতিষ্ঠিত আছে। কোথাও বৈজ্ঞানিকদের (অল্প কিছু প্রতিষ্ঠান বাদে)মূর্তি
            প্রতিষ্ঠিত নেই। আসলে জন্ম থেকে ধর্মের ঘানি টানতে টানতে বৈজ্ঞানিক চিন্তাভাবনার যুক্তিবাদকে ঠেলে দূরে সরিয়ে
            ভাববাদী দর্শনের প্রচলিত সমাজব্যবস্থাকে মেনে নিয়েছি আমরা। <br><br>
            আমরা কবে মুক্তি পাব?<br><br><br>

            <b>ঋণ স্বীকার</b><br>
            অনেকদিনের ভাবনা ছিল অক্ষয় কুমার দত্তের বৈজ্ঞানিক যুক্তি ধারার সঙ্গে পরিচিত হওয়ার, হঠাৎ আশীষ লাহিড়ীর
            প্রবন্ধ বই পড়ে এই প্রবন্ধ লেখার অনুপ্রেরণা পাই। তাই প্রথমে আশীষ লাহিড়ীর কাছে ঋণী থাকলাম।<br>
          <b>কৃতজ্ঞতা স্বীকার</b><br>
            রামকৃষ্ণ ভট্টাচার্যের প্রবন্ধ, দেবীপ্রসাদ চট্টোপাধ্যায়ের লেখা, সাইফুল ইসলামের প্রবন্ধ (বিশ্ব সাহিত্য
            কেন্দ্র, ঢাকা), সমরেন্দ্র সেন (বিজ্ঞানের ইতিহাস), সুনীতিকুমার চট্টোপাধ্যায় (মনীষী স্মরণে), চিন্তানায়ক
            বিবেকানন্দ (রামকৃষ্ণ মিশন-স্বামী লোকেশ্বরানন্দ), দেশ পত্রিকা, আনন্দবাজার পত্রিকা, কালপ্রতিমা, অমিত্রসূদন
            ভট্টাচার্য
          
        </p>
</body>
</html>